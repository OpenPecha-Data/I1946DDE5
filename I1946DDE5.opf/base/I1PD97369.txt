༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work : llw2CZ9078 ImageGroup : PD97369
LCCN: n/a ISBN: na
Title:
 དབུ་མ་ཐར་འདོད་དེད་དཔོན་
dbu ma thar 'dod ded dpon
Author:
 ཆོས་འབྱོར་དཔལ་བཟང་
chos 'byor dpal bzang
Descriptor: n/a
Original Publication : n/a ;n /a
Place: bylakuppe, mysore
Publisher: tashi lhunpo monastery library
Date: 2005
Volume:
Total Volumes:
TBRC Pages:
Introductory Pages: n/a
Text Pages: na
Scanning Information : Scanned at M /S Satluj Infotech Images, E-45. Sector 27 Noida, District Gautam Buddha
Nagar, U .P. 201301 via New Delhi, IN for the Tibetan Buddhist Resource Center, 150 17th
st., New York , NY 10011. U . S.A 2006. Comments: 2010

༄༅། །ལེགས་པར་བཤད་པ་ཐར་འདོད་ཀྱི་
དེད་དཔོན་ཞེས་བྱ་བ་
བཞུགས་སོ། ། > བརྒྱ་
༈ 
འ༧
LUNP
KASHI 
བཀྱཉམ་ལན་
མཛད་པ་པོ། ཀུན་མཁྱེན་ཆོས་འབྱོར་དཔལ་བཟང་། །
གདན་ས་ཆེན་པོ་བཀྲ་ཤིས་ལྷུན་པོའི་དཔེ་མཛོད་ཁང་།
Bodo O TASHI LHUNPO LIBRARY
2005

༈ ཀུན་མཁྱེན་ཆོས་འབྱོར་དཔལ་བཟང་ལ་ན་མོ།

33 བཀྲས་ལྷུན་ཐོས་གླིང་གྲྭ་ཚང་།
སྔར་བྱུང་བ་འཁོར་བར་སྐྱེ་བའི་རྒྱུར་གྱུར་པ་ཁམས་གསུམ་ན་སྤྱོད་པ་གང་ཡིན་པ་དེ་དག་
། དེ་སྤངས་པས་ཁམས་གསུམ་
ཐམས་ཅད་ཀྱང་རྩ་བ་དང་བཅས་པར་ཞི་བ་ཁོ་ནར་འགྱུར་ལ
གྱི་བླ་མ་ཉིད་དུ་གྱུར་དུ་ཟིན་ཀྱང་བྱང་ཆུབ་སེམས་དཔའ་འདིས་གནས་སྐབས་དེར་སངས་རྒྱས་
བཅོམ་ལྡན་འདས་རྣམས་ཀྱི་འབྱོར་པ་ཐོབ་པར་མི་ནུས་སོ། །ཞེས་གསུངས་པའི་ཕྱིར། ས་
བརྒྱད་པའི་བར་ཆད་མེད་ལམ་འདི་ནི་ཉོན་སྒྲིབ་ཟད་པར་སྤངས་པའི་རྣམ་གྲོལ་ལམ་དང་བར་
ཆད་མེད་ལམ་གྱི་གཞི་མཐུན་ཡིན་ཏེ། དམན་ལམ་སྔོན་དུ་མ་སོང་བའི་ས་བདུན་པའི་ཡེ་ཤེས་
ཡིན་ན། ཉོན་སྒྲིབ་མ་སྤངས་པས་ཁྱབ་པའི་ཕྱིར། ས་བརྒྱད་པ་འདི་ནི་དགྲ་བཅོམ་པ་དང་སློབ་
འདིའི་མཁྱེན་པ་དགྲ་བཅོམ་པའི་མཁྱེན་པ་དང་སློབ་པའི་ལམ་གྱི་གཞི་མཐུན།
པའི་གཞི་མཐུན། 
འདིའི་འགོག་བདེན་མྱ་ངན་ལས་འདས་པ་ཡིན་ནོ། །
།གལ་ཏེ་དམན་ལམ་སྔོན་དུ་མ་སོང་བའི་ས་བརྒྱད་པ་པ་ཆོས་ཅན། ཐེག་ཆེན་དགྲ་
བཅོམ་ཡིན་པར་ཐལ། དམན་ལམ་སྔོན་དུ་མ་སོང་བའི་དགྲ་བཅོམ་ཡིན་པའི་ཕྱིར། འདོད་ན།
སངས་རྒྱས་ཡིན་པར་ཐལ། འདོད་པའི་ཕྱིར། ཡང་འདིའི་འགོག་བདེན་ཆོས་ཅན། མི་གནས་
དམན་ལམ་སྔོན་དུ་མ་སོང་བའི་མྱང་འདས་ཡིན་པའི་ཕྱིར།
པའི་མྱང་འདས་ཡིན་པར་ཐལ། 
འདོད་ན། ངོ་བོ་ཉིད་སྐུ་ཡིན་པར་ཐལ། འདོད་པའི་ཕྱིར་ཞེ་ན། དམན་ལམ་སྔོན་དུ་མ་སོང་
བའི་ས་བརྒྱད་པ་པ་ཆོས་ཅན། ཐེག་ཆེན་དགྲ་བཅོམ་ཡིན་པར་ཐལ། དམན་ལམ་སྔོན་དུ་མ་
སོང་བའི་ཉོན་སྒྲིབ་ཟད་པར་སྤངས་པའི་གང་ཟག་ཡིན་པའི་ཕྱིར། ཡང་དེའི་འགོག་བདེན་
ཆོས་ཅན། མི་གནས་པའི་མྱང་འདས་ཡིན་པར་ཐལ། དམན་ལམ་སྔོན་དུ་མ་སོང་བའི་མྱང་
འདས་གང་ཞིག ཉོན་སྒྲིབ་ཟད་པར་སྤངས་པའི་ཕྱིར། ཁྱབ་པ་གཉིས་ཁས། གཞན་ཡང་།
དམན་ལམ་སྔོན་དུ་མ་སོང་བའི་ས་བརྒྱད་པ་པ་ཆོས་ཅན། དགྲ་བཅོམ་པ་ཡིན་པར་ཐལ། ཉོན་
སྒྲིབ་ཟད་པར་སྤངས་པའི་གང་ཟག་ཡིན་པའི་ཕྱིར། ཁྱབ་པ་ཡོད་པར་ཐལ། ཐེག་དམན་དགྲ་

ལེགས་པར་བཤད་པ་ཐར་འདོད་ཀྱི་
༄༅། །
དེད་དཔོན་ཞེས་བྱ་བ་
བཞུགས་སོ།
a
- !
- !!
IET
682
 2 
Y 
30
ཏU
ང་
a
མཛད་པ་པོ། ཀུན་མཁྱེན་ཆོས་འབྱོར་དཔལ་བཟང་།
གདན་ས་ཆེན་པོ་བཀྲ་ཤིས་ལྷུན་པོའི་དཔེ་མཛོད་ཁང་།
TASHI LHUNPO LIBRARY
2005

དེབ་འདི་ཉིད་གདན་ས་ཆེན་པོ་བཀྲ་ཤིས་ལྷུན་པོའི་དཔེ་མཛོད་ཁང་ནས་ཆོག་མཆན་མེད་པར་སོ་སོའི་ཁེ་
ཕན་ཕྱིར་དུ་པར་བཤུས་སོགས་བྱ་མི་ཆོག
Copy right:Tashi Lhunpo Library
མཐུན་འགྱུར་བྱེད་པོ། དཀའ་ཆེན་བློ་བཟང་ཐུགས་རྗེ།
བཀྲས་ལྷུན་དེབ་འཕྲེང་ཨང་། ༡༡
ཐེངས་དང་པོར་དེབ་གྲངས། ༥༠༠
First Edition: 500
ཕྱི་ལོ་ ༢༠༠༥ 
ལོར་གདན་ས་བཀྲ་ཤིས་ལྷུན་པོའི་དཔེ་མཛོད་ཁང་ནས་སྤོར་བསྐྲུན་ཞུས
Published by:
TASHI LHUNPO MONASTERY LIBRARY
P. O Bylakuppe-571 104
Distt: Mysore,( K.S)
INDIA.
Tel (91) 8223 252602 253709

པར་སྐྲུན་པའི་སྔོན་གླེང་། ་
རྒྱ་གར་བཀྲ་ཤིས་ལྷུན་པོའི་དཔེ་མཛོད་ཁང་ནས་རྒྱལ་བའི་བསྟན་པ་རིན་པོ་ཆེ་མི་ཉམས་གོང་འཕེལ་
ཕྱིར་དུ། ས་འཁྱག་གདན་དང་རྡོ་འཁྱག་སྔས་སུ་མཛད་དེ་ལྟོ་གོས་གཉིས་ལ་གྱོང་འཁུར་ནས་གཏན་
གྱི་འདུན་མ་འཆད་རྩོད་རྩོམ་གསུམ་སྟེ་མཁས་པའི་བྱ་བའི་སློབ་གཉེར་ལ་རྟག་སྦྱོར་གུས་སྦྱོར་གྱི་བརྩོན་
པའི་རླུང་གིས་བསྐྱོད་པའི་བློ་གསལ་དོན་གཉེར་པ་རྣམས་ལ་སྨན་ཕྱིར་རྒྱལ་བའི་གསུང་རབ་སྤྱི་དང་
ལྷག་པར་གདན་ས་འདི་གའི་གྲྭ་ཚང་བཞིའི་ཐུན་མོང་མ་ཡིན་པའི་གཞུང་ཆེན་བཀའ་པོད་ལྔའི་སྤྱི་དོན་
དང་མཐའ་དཔྱོད་ཀྱིས་མཚོན་མཁས་མང་གསེར་རིའི་འཕྲེང་བ་མཚར་དུ་དངར་བ་དུ་མའི་མཁྱེན་པའི་
ཀློང་ལས་འཁྲུངས་པའི་གསུང་འབུམ་ཁག་གི་མ་དཔེ་ཐབས་འཚོལ་གྱིས་ཏེ་དཔེ་མཛོད་དུ་བཞུགས་སུ་
བཅུག་པ་དང་། དེ་དག་ལས་གནད་ཆེའི་རིགས་སྤར་བསྐྲུན་ཞུས་དང་ཞུ་མུས་ཀྱང་། དཔེ་མཛོད་ཀྱི་
ལས་ཀྱི་སྣེ་མོར་གཏོགས་པ་གུས་ཅག་རྣམས་ཤེས་བྱ་རིག་པའི་གནས་ལ་སྐྱེས་སྦྱང་གི་ཤེས་རབ་གུ་
དོག་ཅིང་བློ་གྲོས་ཀྱི་འཇུག་པ་རྩིང་པར་མ་ཟད་ཉམས་མྱོང་དང་འཇོན་སྟངས་སོགས་དགོས་ངེས་ཀྱི་
ཡོན་ཏན་གང་ཅི་ནས་ཉག་ཕྲ་བའི་ཁར་དེང་དུས་སྤར་བསྐྲུན་མ་དཔེ་དུ་མར་པ་བའི་གོ་ས་འཁྲུགས་པ་
དང༌། ཡུལ་ལུང་བྱེ་བྲག་པའི་ཁ་སྐད་ཡིག་སྐད་དུ་འཚངས་ཆེ་བ་སོགས་ཀྱིས་ཞུ་དག་ངེས་པ་འདྲེན་
དཀའ་བར་མཆིས། དཀའ་ངལ་འདི་དག་སེལ་བའི་ཕྱིར་དུ། མདོ་སྔགས་རིག་གནས་བཅས་པར་
མཁྱེན་རབ་ཡངས་པ་རྒན་འཇམ་དཔལ་ལགས་མཆོག་འདིར་ཟླ་བ་གཅིག་ལྷག་ཙམ་རིང་ཆེད་ཕེབས་
ཀྱིས་འདི་གའི་དཔེ་མཛོད་ཁང་གི་ཕྱག་དཔེ་ཞུ་དག་པ་རྣམས་ལ་གྲོགས་མཛད་པ་དང་། གྲྭ་པ་གཞོན་
པ་རྣམས་ལ་གནའ་བོའི་བོད་སྐད་ཀློག་སྟངས་དེ་གལ་ཆེ་བར་བརྩིས་ཏེ་དམིགས་བསལ་གྱིས་དེ་ལྟར་
ཀློག་པ་ལ་བསྐུལ་མ་མཛད་པ་དང་། ལྷག་པར་བཀའ་བསྟན་གསུང་འབུམ་སྟེ། བོད་ཆེན་པོའི་རིག་
གཞུང་སྐད་ལ་སྒྲ་གདངས་གསལ་བར་འདོན་པ་དང་། ཀློག་པ་དགོས་ཞེས་རང་གི་ཉམས་མྱོང་གྱི་
སྒོ་ནས་གསུངས་པར་མ་ཟད། མ་འོངས་པར་སྤར་དུ་བསྐྲུན་འཆར་ཁག་ལ་ཞུ་དག་བྱ་ཐབས་དང་།
འདིར་དྲངས་པའི་ལུང་རྣམས་ཀྱི་ཁུངས་འཚོལ་སྟངས། དེང་རབས་དང་མཐུན་པའི་དེབ་གཟུགས་
བཟོ་བཀོད་སོགས་ཀྱི་ལག་ལེན་སློབ་ཁྲིད་མཛད་པར་ཐུགས་རྗེ་ཆེ་ཞུའོ། །རྒན་ལགས་འདིར་འབྱོར་

དུས་ལ་ཀུན་མཁྱེན་ཆོས་འབྱོར་དཔལ་བཟང་དང་། འཇམ་དབྱངས་ཤཱནྟི་པའི་དབུ་མའི་མཐའ་དཔྱོད་
གཉིས་གློག་ཀླད་འཕྲུལ་ཆས་སུ་བཅུག་ཟིན་པ་དང་། སྤར་སྐྲན་གྱི་མཐུན་རྐྱེན་སྒྲིག་པ་པོ་བློ་བཟང་
ཐུགས་རྗེ་དང་། བསྟན་འཛིན་སྐལ་ལྡན་རྣམ་གཉིས་དཀའ་ཆེན་བཞེངས་དུས་བར་དུ་གླེགས་བམ་དག་
གྲུབ་དགོས་པའི་ལས་བྲེལ་གྱིས། ད་ལན་ཡིག་ནོར་རྣམས་ལ་གང་ནུས་ཞུས་དག་དང་། ལུང་རྣམས་
ཀྱི་འབྱུང་ཁུངས་འགའ་ཞིག་བཙལ་ཐུབ་པ་མ་གཏོགས་མཚན་ཉིད་ཚང་བ་ཞིག་མ་བྱུང་ཡང་། མ་
འོངས་པ་ན་འདི་ལས་ལེགས་པ་འབྱུང་བའི་སྨོན་འདུན་ཞུ། ད་ལན་གྱི་ཞུས་དག་སྔར་ལས་བཟང་བ་
བྱུང་བ་ནི། གཞུང་ཆེན་མཛད་པ་པོ་རྣམ་གཉིས་ཀྱི་ཐུགས་བསྐྱེད་བཟང་པོས་རྒན་འཇམ་དཔལ་ལགས་
འདི་རུ་བཀུག་ནས་བདག་ཅག་ཞུ་དག་པ་རྣམས་དང་མཉམ་དུ་ཞུས་དག་མཛད་པའི་རྟེན་འབྲེལ་ལས་
བྱུང་ངོ་། འདིར་བློ་གསལ་རྣམས་ལ་གཟིགས་བདེའི་ཆེད་དུ་ལུང་རྣམས་གང་ནས་དྲངས་པའི་
ཁུངས་ཕྱག་དཔེ་སོ་སོའི་མཚན་དང་། ཤོག་གྲངས་བཅས་གཤམ་དུ་བཀོད་ཡོད་པས་བློ་གསར་དོན་
གཉེར་ཅན་རྣམས་ལ་ཐུགས་ཕན་གསོས་པའི་རེ་བ་དང་། དེ་ཡང་དེང་རབས་རིང་ལུགས་པས་གསར་
དུ་གཏོད་པ་ཞིག་གང་ཡང་མིན་པར་རྒྱལ་མཆོག་དགེ་འདུན་རྒྱ་མཚོའི་དངོས་སློབ་འཇམ་དབྱངས་ཤཱནྟི་
པ་བློ་གྲོས་རྒྱལ་མཚན་མཆོག་གིས་མཛད་པས་གདན་ས་ཆེན་པོ་བཀྲ་ཤིས་ལྷུན་པོའི་དཀྱིལ་ཁང་གྲྭ་ཚང་
གི་ཡིག་ཆ་ཕར་ཕྱིན་གྱི་སྤྱི་དོན་དུ་དྲང་ངེས་ལེགས་བཤད་སྙིང་པོ་སོགས་ནས་ལུང་འདྲེན་སྐབས་ཤོག་
གྲངས་དང་། ཡིག་འཕྲེང་གསལ་པོར་བཀོད་པར་མཛད་ཡོད་པ་བཅས་ལ་བདག་ཅག་རྣམས་ཀྱིས་
ཉམས་ལེན་ཞུ་དགོས་པར་སྣང་ངོ༌། དཀའ་ཆེན་བློ་བཟང་བཟོད་པ་དང་། དཀའ་ཆེན་བློ་བཟང་
ཐུགས་རྗེ་རྣམ་གཉིས་ནས་ངལ་བ་ཁྱད་སད་ཀྱིས་ལུང་རྣམས་འཚོལ་བར་མཛད་པ་ལ་དམིགས་བསལ་
ཐུགས་རྗེ་ཆེ་ཞུ་རྒྱུ་བཅས། གདན་ས་བཀྲ་ཤིས་ལྷུན་པོའི་དཔེ་མཛོད་ཁང་གི་སྤར་བསྐྲུན་འགན་འཛིན་
པས་བོད་རྒྱལ་ལོ་ ༢༡༣༡ ཤིང་བྱ་ཆུ་ཟླའི་ཚེས་ ༨ ཉིན་ལ།

པར་སྐྲུན་པའི་སྔོན་གླེང་བར =:
་， ， ， ， ， ， ， ， ， ， ， ， ， ， ， ， ， ， ， ， ， ， ， ， ， y
དཀར་ཆག ་ ་ ་ ་ ་ ་ ་ ་ ་ ་ ་་
གླེང་བརྗོད། ་་་་་་་……………….
མཛད་པ་པོའི་རྣམ་ཐར། ་ ་ ་
༡ མཆོད་བརྗོད། ་་་་་་་་
ལེགས་པར་བཤད་པ་ཐར་འདོད་དེད་དཔོན་འཆད་པ་ལ།
༢ བསྟན་བཅོས་ཀྱི་མཚན་དོན་བཤད་པ། ་ ་ ་ ་ ་ ་ ་ ་
༣ བསྟན་བཅོས་འདི་རྩ་ཤེས་ལ་ཟབ་པའི་སྒོ་ནས་འཇུག་ཚུལ། ་ ་ ་ ་ ་ ་ ་ ་
༤ བསྟན་བཅོས་འདི་རྩ་ཤེས་ལ་རྒྱ་ཆེ་པའི་སྒོ་ནས་འཇུག་ཚུལ། ་ ་ ་
༥ ཐེག་ཆེན་ཐུན་མོང་མ་ཡིན་པའི་བསྟན་བཅོས་ཡིན་མིན་ལ་རྩོད་སྤོང་། ་ ་ ་ ་ ་ ་ ་
༦ དབུ་མ་དངོས་བཏགས་ཀྱི་ཁྱད་པར་ཕྱེ་ཚུལ། ་ ་ ་ ་ ་ ་ ་
གཉིས་པ་གཞུང་སོ་སོའི་དཀའ་གནས་དཔྱད་པ་ལ།
༧ 
མཆོད་བརྗོད་ཀྱི་ཚིགས་བཅད་དང་པོ་གཉིས་ཀྱི་དཀའ་གནས་ལ་དཔྱད་པ
ར དེའི་དོན་དཔེ་དང་སྦྱར་ཏེ་གོ་བདེ་བར་བསྡུས་ནས་བསྟན་པ། ་་་་་
༩ ཉན་རང་ཐུབ་དབང་དང་ཐུབ་དབང་བྱང་སེམས་ལས་འཁྲུངས་ཚུལ། ་ ་ ་
༡༠ ཉན་ཐོས་དང་ཐོས་སྒྲོགས་ཀྱི་སྒྲ་དོན་བཤད་པ། ་་་
༡༡ རང་རྒྱལ་དགྲ་བཅོམ་པ་ལ་རང་སངས་རྒྱས་ཞེས་བརྗོད་པའི་རྒྱུ་མཚན། ་ ་ ་ ， ， 
་ ་， ， ， ， ་་་་ ༡༢
༡༢ འདིར་དངོས་བསྟན་གྱི་བྱང་ཆུབ་ཀྱི་སེམས་ངོས་བཟུང་བ།
༡༣ སངས་རྒྱས་བྱང་སེམས་ལས་འཁྲུངས་ཚུལ་ལ་རྩོད་སྤོང་། །
༡༤ སྟོང་ཉིད་རྟོགས་པའི་བློ་བྱང་སེམས་ཀྱི་རྒྱུར་བཤད་པ་ལ་རྩོད་སྤོང་། ་ ་ ་
མཆོད་བརྗོད་ཀྱི་ཚིགས་བཅད་ལྷག་མའི་དཀའ་གནས་ལ་དཔྱད་པ་ལ།
༡༥ སྙིང་རྗེ་ཆེན་པོའི་མཚན་ཉིད་དང་དབྱེ་བ་བཤད་པ། ： ་ ་ ་ ་
༡༦ སྙིང་རྗེ་གསུམ་འགལ་མི་འགལ་དཔྱད་པ། ་ ་ ་ ་ ་
༡༧ སྙིང་རྗེ་ཆེན་པོའི་བྱེད་ལས་བཤད་པ། ་ ་ ་

༡༨ འདིར་སྙིང་རྗེ་གསུམ་ལ་དངོས་སུ་བསྟོད་ཕྱག་མཛད་པའི་རྒྱུ་མཚན། ་ ་ ་ ་ ་ ་ ་ ་ ་ ་ ་
༡༩. དཔེ་དྲུག་གི་སྒོ་ནས་ཁམས་གསུམ་གྱི་སེམས་ཅན་སྙིང་རྗེའི་ཡུལ་དུ་སྟོན་པ། ་་་་་
རྒྱུའི་མ་རྣམས་ཀྱི་དཀའ་གནས་ལ་དཔྱད་པ་ལ།
༢༠ ལམ་གྱི་ལུས་སྤྱིར་བསྟན་པ། ་་་་་་， ， ， ， ， ， ， ， ་ ་་་་་་ ༢༦
༢༡ དེ་ཡི་མདོར་བསྡུས་བྱང་ཆུབ་ལམ་རིམ་ལས་གསུངས་ཚུལ། ་
༢༢ བྱང་ཆུབ་ལམ་རིམ་ལས་གསུངས་པའི་དོན་འདིར་གོ་བདེར་བརྗོད་ཚུལ། །
ལམ་གྱི་ལུས་བྱེ་བྲག་ཏུ་བཤད་པ་ལ།
༢༣ བཤད་བྱའི་ལུང་འགོད་པ། ་ ་ ་ ་ ་ ་ ་ ་
༢༤ ལུང་གི་དོན་བཤད་པ། ་
༢༥ ཨ་ནས་སར་འཕོ་ཚུལ་བཤད་པ། ་ ་ ་ ་ ་
༢༦ 
རིགས་ངེས་ས་བརྒྱད་པ་ཐེག་ཆེན་དགྲ་བཅོམ་པ་ཡིན་མིན་ལ་དཔྱད་པ
འདི་ནི་འཕས་པ་བ་བརྒྱད་པ་ཞེས་སོགས་ཀྱི་སྤྱི་དོན་བཤད་བ་ལ།
༢༧ རྒྱུན་ཞུགས་ཞུགས་འབྲས་བཤད་པ། ་ ་ ་ ་ ་ ་ ་
༢༨ ཕྱིར་འོང་ཞུགས་འབྲས་བཤད་པ། ་ ་
༢༩ ཕྱིར་མི་འོང་ཞུགས་འབྲས་བཤད་པ། ་་་་
༣༠ དགྲ་བཅོམ་ཞུགས་འབྲས་བཤད་པ། ་ ་ ་
༡ འདི་དག་རིགས་ཅན་ཞེས་སོགས་ཀྱི་དཀའ་གནས་ལ་དཔྱད་པ། ་་་་་་་་
༣༢ ས་དང་པོ་པ་འཕགས་པ་བརྒྱད་པ་དང་འདྲ་བར་སྟོན་ཚུལ། ་
འདི་ནི་རིང་དུ་སོང་བར་བློ་ཡང་ལྷག་པར་འགྱུར་ཞེས་པའི་སྤྱི་དོན་ལ།
༣༣ འཕགས་པ་ས་བཅུ་པ་སོགས་བཤད་བྱའི་ལུང་འགོད་པ། ་ ་ ་ ་ ་ ་
༣༤ ལུང་དེ་རྣམས་ཀྱི་དོན་བཤད་པ། ་
༣༥ དེས་གྲུབ་པའི་དོན་བཤད་པ། ་་་་་་་
མདོའི་ཤེས་བྱེད་འགོད་པ་ལ།
༣༦ ཉན་རང་ལ་སྟོང་ཉིད་རྟོགས་པ་ཡོད་པའི་ཐེག་ཆེན་གྱི་མདོའི་ཤེས་བྱེད་འགོད་པ། ་ ་ ་ ་ ་ ་ ་
༣༧ ཉན་རང་ལ་སྟོང་ཉིད་རྟོགས་པ་ཡོད་པའི་ཐེག་དམན་གྱི་མདོའི་ཤེས་བྱེད་འགོད་པ། ་་་་་་་་

བསྟན་བཅོས་ཀྱི་ཤེས་བྱེད་འགོད་པ་ལ།
༣༨ འཕགས་པ་ཡབ་སྲས་ཀྱི་ལུང་གི་ཤེས་བྱེད་འགོད་པ། ་ ་ ་ ་
༣༩ སྤྱོད་འཇུག་གི་ལུང་གི་ཤེས་བྱེད་འགོད་པ། ་ ་ ་ ་ ་ ་ ་
༤༠ མངོན་པར་རྟོགས་པའི་རྒྱན་རྩ་འགྲེལ་གྱི་ཤེས་བྱེད་འགོད་པ།
༤༡ རྒྱུད་བླ་རྩ་འགྲེལ་གྱི་ཤེས་བྱེད་འགོད་པ། །
༤༢ དེ་རྣམས་ཀྱི་དོན་བཤད་པ། ་་་་་་་
༤༣ སྒྲིབ་པ་བཞི་དང་གཉེན་པོ་བཞི་བཤད་པ། ་་་
རྩོད་པ་སྤང་བ་ལ།
༤༤ འགྲེལ་པ་ནས་བཤད་པའི་རྩོད་སྤང་བཤད་པ། ་
༤༥ འགྲེལ་པ་ནས་མ་བཤད་པའི་རྩོད་སྤང་བཤད་པ། ་ ་ ་ ་ ་ ་ ་ ་ ་
༤༦ བྱང་སེམས་སྦྱོར་ལམ་པ་དང་སེམས་ཙམ་པ་སོགས་ཀྱི་གཞི་མཐུན་ཡོད་མེད་ལ་དཔྱད་པ། ་ ་ ་ ་ ་ ་ ༦
༤༧ སེམས་ཙམ་གྱི་ལྟ་བ་རྒྱུད་ལྡན་དང་དེ་ལ་གནས་པའི་གང་ཟག་དོན་གཅིག་ཡིན་མིན་ལ་དཔྱད་པ། ་ ་ ་
༤༨ ཉོན་མོངས་ཕྲ་རགས་སྤོང་ཚུལ་ལ་དཔྱད་པ། ་ ་ ་ ，
་， ， ， ， ， ， ， ， ， ， ， ་་་： ༦e
༤༩ བདེན་བཞི་ལ་ཕྲ་རགས་ཕྱེ་ཚུལ་བཤད་པ། ་ ་
༥༠ ས་དང་པོ་པ་དེས་ཉན་རང་དགྲ་བཅོམ་པ་བློའི་སྟོབས་ཀྱིས་ཟིལ་གྱིས་གནོན་པའི་དུས་བཤད་པ། ་ ་ ་ ་
༥༡ དེས་ཟིལ་གྱིས་གནོན་པའི་དུས་བཤད་པ་སྐབས་དོན་ཡིན་མིན་ལ་དཔྱད་པ། ་ ་ ་ ་ ་ ་ ་ ་ ་ ་ ་ ་
༥༢ འཇིག་རྟེན་དང་འཇིག་རྟེན་ལས་འདས་པའི་སྦྱིན་པའི་དབྱེ་བ་བཤད་པ། ་ ་ ་
༥༣ གལ་ཏེ་འདི་ནི་ཁྲིམས་དག་རང་བཞིན་ལྟ་ཞེས་སོགས་ཀྱི་དོན་བཤད་པ། ་ ་ ་ ་ ་ ་ ་ ་ ་
༥༤ གང་ཕྱིར་རྒྱལ་སྲས་ཞེས་སོགས་ཀྱི་སྐབས་སུ་ཁོང་ཁྲོས་དགེ་རྩ་འཇོམས་ཚུལ་བཤད་པ། ་་
， ， ， ་ ༧༧
༢༥ ཡུལ་རྟེན་གཉིས་ཀ་བྱང་སེམས་མིན་ཀྱང་ཁོང་ཁྲོས་དགེ་རྩ་འཇོམས་ཚུལ་བཤད་པ། ་ ་ ་ ་ ་
༥༦ ཁོང་ཁྲོས་གཞོམ་བྱའི་དགེ་རྩ་ངོས་ཟིན་ནས་དེ་བཅོམ་པའི་དོན་བཤད་པ། ་ ་ ་ ་ ་ ་ ་ ་
ས་དེར་རྒྱལ་སྲས་བསམ་གཏན་ཞེས་སོགས་ཀྱི་དོན་བཤད་པ་ལ།
༥༧ བསམ་གཏན་གྱི་དངོས་གཞིའི་སྙོམས་འཇུག་སོགས་བཤད་པ། ་་་
༥༨ གཟུགས་མེད་ཀྱི་དངོས་གཞིའི་སྙོམས་འཇུག་སོགས་བཤད་པ། ་ ་ ་ ་ ་
༥༩ ཚད་མེད་བཞི་བཤད་པ། ་་་

༦༠ མངོན་ཤེས་བཤད་པ། ་ ་ ་ ་ ་ ་
༦༡ སྒོམ་སྤངས་ཉོན་མོངས་ཆེ་འབྲིང་དྲུག་སྤོང་ཚུལ་ལ་དཔྱད་པ། ་ ་ ་
༦༢ བདེན་བཞི་ཕྲ་རགས་ལ་མཁས་པའི་ཤེས་རབ་ཐོབ་ཚུལ་བཤད་པ། ་ ་ ་ ་ ་
༦༣ བདེན་པ་བཞི་བདེན་པ་གཉིས་སུ་བསྡུ་ཚུལ་བཤད་པ། ་ ་ ་ ་ ་ ་ ་ ་ ་ ་
༦༤ འགོག་པའི་སྙོམས་འཇུག་ཐུན་མོང་བ་དང་ཐུན་མོང་མ་ཡིན་པ་བཤད་པ། ་ ་
དེ་ཉིད་དེ་ལས་འབྱུང་མིན་ཞེས་སོགས་ཀྱི་སྐབས་སུ་སྤྱི་དོན་བཤད་པ་ལ།
༦༥ སྟོང་ཉིད་ཟབ་མོ་ལ་དམིགས་པའི་ཕན་ཡོན་བཤད་པ། །
« དེ་ཐོབ་པ་ལ་སྐྱོན་གཉིས་དང་བྲལ་དགོས་པར་བཤད་པ།
༦༧ དོན་དམ་དཔྱོད་བྱེད་ཀྱི་རྟགས་ཀྱི་དགག་བྱ་ངོས་འཛིན་དགོས་པའི་རྒྱུ་མཚན། ་ ་
དགག་བྱ་ངོས་འཛིན་ལ་དགག་གཞག་བྱེད་ཚུལ་བཤད་པ་ལ།
༦༨ དགག་བྱ་ངོས་འཛིན་ཁྱབ་ཆེ་བ་དགག་པ། ་
༦༩ དགག་བྱ་ངོས་འཛིན་ཁྱབ་ཆུང་བ་དགག་པ། ་ ་ ་ ་
༧༠ དབུ་མ་རང་རྒྱུད་པའི་ལུགས། །
༧༡ དབུ་མ་ཐལ་འགྱུར་བའི་ལུགས། ་ ་ ་ ་
༧༢ བདེན་སྟོང་གཏན་ལ་འབེབས་པར་བྱེད་པའི་རྟགས་ཀྱི་རྣམ་གཞག ་
ས་ལུ་ལྗང་པའི་མདོའི་དོན་འཆད་པ་ལ།
༧༣ གཞན་གྱི་འདོད་པ་བརྗོད་པ། ་ ་ ་ ་ ་ ་
༧༤ དེ་དགག་པ་ལ་སློབ་དཔོན་སངས་རྒྱས་བསྐྱངས་ཀྱིས་ཇི་ལྟར་གསུངས་པའི་ཚུལ། ་ ་ ་ ་ ་ ་ ་ ་
༧༥ དེ་ལ་ལེགས་ལྡན་འབྱེད་ཀྱིས་སྐྱོན་བརྗོད་ཚུལ།
༧༦ དེ་ལ་དཔལ་ལྡན་ཟླ་བས་སྐྱོན་སྤོང་མཛད་ཚུལ། ་་
༧༧ བདེན་སྟོང་གཏན་ལ་འབེབས་པའི་རྟགས་ཀྱི་དཔེ་བཤད་པ། ་
༧༨ སྟོང་པ་ཉིད་ཀྱི་ཟབ་ཁྱད་བཤད་པ། ་
༧༩ སྟོང་པ་ཉིད་ལ་ལོག་པར་བཟུང་བའི་ཉེས་དམིགས། ་ ་ ་ ་ ་ ་ ་
༨༠ ཆོས་ལ་ཞེན་ཆགས་དགག་པ།

གཞུང་དོན་བཤད་པ་ལ།
༨༡ ཡང་དག་པའི་དོན་ལུང་གིས་བསྟན་པའི་ཚུལ། ་ ་ ་ ་ ་
༨༢ ཆོས་ཀྱི་བདག་མེད་རིགས་པས་སྒྲུབ་པ། །
བདེན་པ་གཉིས་ཀྱི་རྣམ་གཞག་བཤད་པ་ལ།
༢ བདེན་པ་གཉིས་ཀྱི་དབྱེ་གཞི་དང་གྲངས་ངེས་བཤད་པ།
ར༤ དོན་དམ་བདེན་པ་དང་ཀུན་རྫོབ་བདེན་པའི་མཚན་ཉིད་བཤད་པ། ་ ་
ར༥ དོན་དམ་བདེན་པ་ལ་སྟོང་ཉིད་ཉི་ཤུ་བཅུ་དྲུག་གསུམ་སོགས་སུ་དབྱེ་བ། ་ ་ ་ ་
༨༦ གཞན་སྐྱེ་འགོག་པ་མི་རིགས་པའི་རྩོད་སྤོང་། ་་་་་་་་་་་་་་་་་་
༢༧ འཇིག་རྟེན་ཤེས་ངོ་ལ་ལྟོས་ཏེ་ཡང་དག་པ་དང་ལོག་པ་གཉིས་སུ་འདོད་ཚུལ་བཤད་པ། ་་་་་་
« བདག་འཛིན་ལྷན་སྐྱེས་སོགས་ལོག་པའི་ཀུན་རྫོབ་མིན་པར་སྒྲུབ་པ། ་ ་ ་ ་ ་ ་ ་ ་
༨༩ འཇིག་རྟེན་ཤེས་ངོ་ལ་ལྟོས་ཏེ་ཀུན་རྫོབ་ལ་ཡང་ལོག་ཡོད་མེད་དཔྱད་པ། ་ །
གཏི་མུག་རང་བཞིན་སྒྲིབ་ཕྱིར་ཞེས་སོགས་ཀྱི་དོན་བཤད་པ་ལ།
༩༠ ཀུན་རྫོབ་གང་གི་ངོ་བོར་བདེན་མི་བདེན་ལ་དངོས་ཀྱི་དོན་བཤད་པ། ་ ་་་
༩༡ རྟེན་འབྱུང་གཟུགས་བརྙན་དང་ཞེས་སོགས་ཀྱི་དགོངས་པ་བཤད་པ། ་ ་
༢ དེ་ལྟར་ན་རེ་ཞིག་སྲིད་པའི་ཡན་ལག་གིས་ཞེས་སོགས་ཀྱི་དོན་བཤད་པ། ་
ཉོན་མོངས་ཀྱི་རྣམ་གཞགག་ཐུན་མོང་མིན་པ་བཤད་པ་ལ།
༩༣ མཚན་ཉིད་དང་དབྱེ་བ་བཤད་པ། ་ ་ ་ ་ ་་་
༩༤ ཤེས་སྒྲིབ་ཏུ་གྱུར་པའི་མ་རིག་པ་ཡོད་པར་སྒྲུབ་པ།
༩༥ སོ་སྐྱེ་དང་འཕགས་པ་ལ་ལྟོས་ཏེ་དོན་དམ་དང་ཀུན་རྫོབ་ཏུ་འགྱུར་ཚུལ། ། ， ， ， ་， ་་་ ་་ ༡༤༥
༩༦ གཞི་དེ་ཀུན་རྫོབ་ཀྱི་བདེན་པ་དང་བདེན་སྟོང་དུ་རྟོགས་ཚུལ་ལ་དཔྱད་པ། ་ ་ ་， ， ， ， ་་་་་་ ༡༤༦
༩༧ དོན་དམ་བདེན་པ་དང་ཀུན་རྫོབ་བདེན་པའི་དོན་ལ་དཔྱད་པ། ་་་
རབ་རིབ་མཐུ་ཡིས་སྐྲ་ཤད་ཅེས་སོགས་ཀྱི་དོན་བཤད་པ་ལ།
༩༨ རྩ་བའི་ཚིག་དོན་བཤད་པ། ་ ་ ་ ་ ་ ་ ་
༩༩ དེ་ལ་རྩོད་པ་སྤོང་བ། ་་་
༡༠ རྣམ་མཁྱེན་གཉིས་ཀྱིས་ཡུལ་བདེན་གཉིས་མཁྱེན་ཚུལ། ་ ་ ་ ་

གལ་ཏེ་རང་གི་མཚན་ཉིད་ཅེས་སོགས་སྐབས་སུ་སྤྱི་དོན་ལ།
， ， ， ， ， ， ， ， ༈ ༔ ༔ ༔ ༔
༡༠༡ དབུ་མ་པའི་མཚན་ཉིད། དབྱེ་བ། མཚན་གཞི་བཅས་བཤད་པ། ་ ་ ་ ་
， ， ， ， ， ， ， ， ， ， ， ， ， ， ， ， ， ， ， wr
༡༠༢ ཐལ་རང་གི་གྲུབ་མཐའི་འདོད་ཚུལ་ལ་དཔྱད་པ།
༡༠༣ རང་རྒྱུད་པས་རང་རྒྱུད་ཀྱི་རྟགས་འདོད་ཚུལ། ་ ་， ， ， ， ， ་་་་་་ ༡༥༩
༡༠༤ རང་རྒྱུད་ཀྱི་རྟགས་འགོག་ཚུལ་དང་ཆོས་ཅན་མཐུན་སྣང་བ་ཡོད་མེད་ལ་དཔྱད་པ། ་ ་ ་ ་ ༡༦༡
༡༠༥ ལུང་ལ་བརྟེན་ནས་ཆོས་རྣམས་རང་བཞིན་གྱིས་ཡོད་པས་མི་སྟོང་པ་རིགས་པ་མིན་པར་སྒྲུབ་པ། ་ ་ ་
༡༠༦ རང་རྒྱུད་པ་དབུ་མའི་ལྟ་བ་ལ་གནས་མི་གནས་ལ་དཔྱད་པ། ་ ་ ་ ་ ་ ་ ་ ་ ་ ་ ་ ་ ་ ་
༡༠༧ རང་འགྲེལ་གྱི་ལུང་ལ་བརྟེན་ནས་རང་བཞིན་གྱིས་སྐྱེ་བའི་ཆོས་མེད་པར་སྒྲུབ་པ། ་་་་་་་་་
༡༠༨ གང་ཕྱིར་ཞེས་སོགས་ལས་འཕྲོས་ཏེ་སྐྱེ་དགག་ལ་སོགས་པའི་རྣམ་གཞག་འཇོག་ཚུལ་བཤད་པ། ་ ་ ་ ༡༦༨
༡༠༩ དེ་ཉིད་སྐབས་སུ་ཞེས་སོགས་ལས་འཕྲོས་ཏེ་རང་གི་མཚན་ཉིད་ཀྱིས་སྐྱེ་བ་མེད་པར་སྒྲུབ་པ། ་ ་ ་ ་ ༡༧༡
༡༡༠ གང་ཕྱིར་རང་བཞིན་ཞེས་སོགས་ལས་འཕྲོས་ཏེ་ཐལ་འགྱུར་བའི་དམ་བཅའ་བརྒྱད་བཤད་པ། ་ ་ ་ ་ ༡༧༽
འགག་པ་རང་བཞིན་གྱིས་མེད་པ་ཀུན་གཞི་ཁས་མི་ལེན་པའི་རྒྱུ་མཚན་དུ་འགྲོ་ཚུལ་བཤད་པ་ལ།
༡༡༡ ལས་འབྲས་ཀྱི་འབྲེལ་པའི་ཀུན་གཞི་ཁས་ལེན་པ་མི་རིགས་པའི་རྒྱུ་མཚན། ་ ་ ་ ་ ་ ་ ་ ་ ་ ་ ་
༡༡༢ ཞིག་པ་དངོས་པོ་ཡིན་པར་ལུང་རིགས་ཀྱིས་སྒྲུབ་པ། ་ ་ ་ ་ ་ ་ ་ ་ ་ ་ ་ ་ ་ ་ ་ ་ ་ ༡༧༦
༡༡༣ ཀུན་གཞི་ཁས་མི་ལེན་ཀྱང་སྒོམ་སྤངས་ཀྱི་བག་ལ་ཉལ་གྱི་རྟེན་མེད་པར་མི་ཐལ་བའི་རྩོད་སྤོང༌། ་་་ ༡༧༧
དུས་གསུམ་གྱི་རྣམ་གཞག་འཆད་པར་བྱེད་བ་ལ།
༡༡༤ བཤད་བྱའི་ལུང་འགོད་པ། ་ ་ ་ ་ ་ ་ ་ ་
༡༡༥ ལུང་གི་དོན་བཤད་པ། །
༡༡༦ འབྲས་བུའི་དུས་ན་འགགས་པའི་དགེ་སྡིག་གི་ལས་ལས་འབྲས་བུ་འབྱུང་བར་སྒྲུབ་པ། ་ ་ ་ ་ ་ ་ ་ ༡༨༡
༡༡༧ ཀུན་གཞི་བསྟན་པའི་ལུང་དྲང་དོན་དུ་སྒྲུབ་པ།
༡༨ ཕྱི་དོན་མེད་ཀྱང་ཤེས་པ་རང་བཞིན་གྱིས་ཡོད་པའི་དཔེ་དགག་པ། ་ ，
 ་， ， ， ， ， ， ， ， ， ， ， ， ༧
༡༡༩ དངོས་པོ་གཅིག་ཅེས་པའི་གཞུང་དོན་ལ་དཔྱད་པ། ་ ་ ་ ་ ་ ་ ་ ་ ་ ་ ་ ་ ་
༡༢༠ དེ་དག་གི་དོན་བསྡུ་བཤད་པ། ་ ་ ་ ་ ་ ་ ་ ་
༡༢༡ གཉིས་སྟོང་གི་ཤེས་པ་རང་རིག་གིས་སྒྲུབ་པའི་སྒྲུབ་བྱེད་བཀོད་པ། ་་་་་
༡༢༢ 
དེ་རང་རིག་གིས་སྒྲུབ་པའི་སྒྲུབ་བྱེད་དགག་པ། ་་་

VII
༡༣ འཇུག་པ་མྱུར་བ་ཅིག་ཅར་དུ་འཁྲུལ་པའི་རྒྱུ་ཡིན་མིན་ལ་དཔྱད་པ། ་
གང་ཕྱིར་གང་གི་ཡུལ་མྱོང་ཞེས་སོགས་ཀྱི་དོན་བཤད་པ་ལ། ་
༡༢༤ ལུགས་འདིའི་ཚད་མའི་མཚན་ཉིད་དང་དབྱེ་བ་བཤད་པ། ་ ་ ་ ་ ་ ་ ་
༡༢༥ ཤེས་པ་ཐམས་ཅད་རང་གི་སྣང་བ་ལ་ཚད་མར་བསྟན་པ། ་ ་ ་ ་ ་
༡༢༦ ཆུ་ཀླུང་སྣང་བའི་མིག་ཤེས་འཇུག་ཡུལ་ལ་མི་བསླུ་བ་ཡིན་མིན་ལ་དཔྱད་པ། ་ ་ ་ ་ ་ ་ ་ ་ ་
༡༢༧ མཐོང་ལམ་བར་ཆད་མེད་ལམ་ཡུལ་ལ་འཇུག་ཚུལ་ལ་དཔྱད་པ། ་ ་ ་ ་ ་ ་ ་ ་ ་ ་་་་་༢༠༢
༡༢༨ བསླུ་བ་དང་མི་བསླུ་བའི་དོན་ལ་དཔྱད་པ། ་ ་ ་ ་
རང་རིག་མེད་ཀྱང་དྲན་པ་སྐྱེ་ཚུལ་བཤད་བ་ལ།
༡༢༩ སྤྱོད་འཇུག་ནས་གསུངས་ཚུལ་བཤད་པ། ་ ་ ་ ་
༡༣༠ བསྟན་བཅོས་འདི་ཉིད་ནས་གསུངས་ཚུལ་བཤད་པ། ་ ་ ་ ་ ་ ་ ་
༡༢༡ དེ་གཉིས་འཕགས་པའི་བཞེད་པར་བསྟན་པ། ་ ་ ་
མ་པ་དེ་ལྟའི་མདོ་སྡེ་ཞེས་སོགས་ཀྱི་དོན་བཤད་པ་ལ།
༡༣༢ སྐབས་སུ་འབབས་པའི་གཞུང་དོན་བཤད་པ། ་ ་ ་ ་ ་ ་ ་
༡༣༣ དྲང་དོན་དུ་སྒྲུབ་དགོས་ཀྱི་ལུང་རྣམས་འགོད་པ། ་ ་ ་ ་ ་ ་
༡༣༤ དེ་རྣམས་དྲང་དོན་དུ་སྒྲུབ་པ། །
༡༣༥ 
དེ་ལས་འཕྲོས་པའི་དོན་བཤད་པ། །
༡༢༦ བདེ་གཤེགས་སྙིང་པོ་ཡོད་པར་སྟོན་པའི་མདོ་དྲང་དོན་དུ་སྟོན་པའི་ལུང་འགོད་པ། ་ ་ ་
༡༣༧ ལུང་དེའི་དོན་བཤད་པ། ་
༡༣༨ དྲང་དོན་གྱི་མདོ་དང་ངེས་དོན་གྱི་མདོའི་མཚན་ཉིད་བཤད་པ། ་ ་ ་ ་ ་ ་ ་ ་ ་ ་ ་ ་ ་ ་ ་
༡༣༩ ཐལ་འགྱུར་བའི་ལུགས་ཀྱི་མཚན་ཉིད་གསུམ་གྱི་རྣམ་གཞག་བཤད་པ། ་ ་ ་ ་ ་ ་ ་ ་ ་
༡༤༠ རྒྱུ་འབྲས་མེད་པར་ལྟ་བའི་ལྟ་ངན་དགག་པའི་ཕྱིར་དུ་སྐྱེས་རབས་ལས་གསུངས་ཚུལ། ་ ་ ་ ་ ་ ་ ༢༡
ཉོན་མོངས་སྐྱོན་རྣམས་ཞེས་སོགས་ཀྱི་སྐབས་སུ་སྤྱི་དོན་ལ།
༡༤༡ འཇིག་ལྟའི་མཚན་ཉིད་དང་དབྱེ་བ་བཤད་པ། ་ ་ ་ ་ ་ ་ ་ ་ ་ ་
༡༤༢ འཇིག་ལྟ་དང་གང་ཟག་བདག་འཛིན་ལ་མུ་བཞི་འཇོག་ཚུལ། ་་་་་་་་་་་་་་
༡༤༣ འཇིག་ལྟའི་དམིགས་ཡུལ་དང་འཛིན་སྟངས་ཀྱི་ཡུལ་དུ་གྱུར་པའི་བདག་ལ་དཔྱད་པ། ་ ་ ་ ་ ་ ་ ༢༢༤

VIII
༡༤༤ ང་དང་ངར་ཡིར་འཛིན་པའི་འཇིག་ལྟ་སྤོང་དགོས་པའི་རྒྱུ་མཚན། ་ ་ ་ ་
དེ་ཇི་ལྟར་སྤོང་བའི་ཚུལ་ལ།
༡༤༥ བདེན་སྟོང་བསྒོམ་བྱའི་གཙོ་བོར་བྱས་ནས་འཇིག་ལྟ་སྤོང་དགོས་པར་བསྟན་པ། ་ ་ ་ ་ ་ ་ ་ ་ ་
༡༤༦ བདེན་སྟོང་བསྒོམས་རིགས་པའི་རྒྱུ་མཚན་གཞན་བསྟན་པ། ་ བ ་་་་་་་་་་
༡༤༧ བདག་མཐའ་བདུན་དུ་མ་སྒྲུབ་པས་ངར་འཛིན་ལྷན་སྐྱེས་ཀྱི་ཞེན་ཡུལ་མེད་པར་སྒྲུབ་པ། ་ ་ ་ ་ ་ ་
༡༤༨ མཐའ་བདུན་གྱིས་བཙལ་ནས་མ་རྙེད་པ་དེ་བདག་གི་གནས་ལུགས་ཡིན་མིན་ལ་དཔྱད་པ། ་ ་ ་ ་ ་
དེས་གྲུབ་པའི་སྟོང་བ་ཉིད་ཀྱི་རབ་དབྱེ་བཤད་པ་ལ།
༡༤༩ སྟོང་ཉིད་བཅུ་དྲུག་བཤད་པ། ་ ་ ་ ་ ་ ་ ་
༡༥༠ ཉན་རང་ལ་ཆོས་ཀྱི་བདག་མེད་རྫོགས་པར་སྒོམ་པ་ཡོད་མེད་བསྟན་པ། ་ ་ ་ ་ ་ ་ ་ ་ ་ ་ ་ ་
༡༥༡ བདག་འཛིན་གཉིས་ཀྱི་སྐྱེ་རིམ་དང་བདག་མེད་གཉིས་ཀྱི་སྒོམ་རིམ་བཤད་པ། ་ ་་་， ， ， ， ， ་ ༢༤༢
༡༥༢ འཇིག་ལྟའི་དམིགས་རྣམ་ལ་དཔྱད་པ། ་་
འབྲས་བུའི་སའི་སྤྱི་དོན་བཤད་པ་ལ།
༡༥༣ སྤང་བྱ་སྒྲིབ་གཉིས་བཤད་པ། ་་ ་ ་ ་ ༢༤༧
༡༥༤ སྤོང་བྱེད་ཀྱི་གཉེན་པོ། ་ ་ ་
༡༥༥ ཇི་ལྟར་སྤོང་བའི་ཚུལ་བཤད་པ། ་་་་་་
༡༥༦ དེ་སྤངས་པ་ལས་ཐོབ་པའི་ཆོས་སྐུ་བཤད་པ། ་་་
༡༥༧ ཆོས་སྐུའི་འཕྲིན་ལས་བཤད་པ། ་ ་ ་ ་ ་ ་ ་
༡༥༨ འཕྲིན་ལས་འཇུག་ཚུལ་དཔེའི་སྒོ་ནས་བསྟན་པ། ་ ་
༡༥༩ གཞུང་དོན་ལ་སྐུ་གསུམ་གྱི་རྣམ་གཞག་བཤད་པ། ་ ་ ་
༡༦༠ མཇུག་བསྡུ་བ། ་
༡༦༡ པར་བྱང་སྨོན་ཚིག །

IX
གླེང་བརྗོད།
༈ འཇིག་རྟེན་གྱི་ཁམས་འདིར་ཕན་བདེ་མ་ལུས་པ་འབྱུང་བའི་ཞིང་ས་གཅིག་པོ་ནི་རྣམ་འདྲེན་བུ་
རམ་ཤིང་པའི་ལུང་རྟོགས་ཀྱི་བསྟན་པ་རིན་པོ་ཆེ་ཁོ་ན་ཡིན་ཞིང་། དེ་ཡང་གནའ་དུས་བསིལ་
ལྡན་ཁ་བའི་ལྗོངས་སུ་མཁས་གྲུབ་གཉིས་ལྡན་གྱི་སྐྱེས་བུ་དམ་པ་ཟམ་མ་ཆད་པར་བྱོན་པ་རྣམས་ཀྱི་
ཐུགས་རྗེ་བཀའ་དྲིན་ལ་བརྟེན་ནས་གཡོ་ལྷད་བྲལ་བའི་གསེར་སྦྱངས་བཙོ་མ་ལྟ་བུའི་བསྟན་པ་རིན་
པོ་ཆེ་ཟླ་བ་ཡར་གྱི་ངོ་ལ་འགྲན་པ་དེ་ལྟར་ཡང་། བར་ལམ་སྤྱི་མཐུན་གྱི་བསོད་ནམས་འབྲིད་པའི་
ཉེར་ལེན་ལས་ཀླ་ཀློའི་སྟོབས་རྒྱས་ནས་ཆོས་ལྡན་ཞིང་གི་སྣོད་བཅུད་ཡོངས་རྫོགས་སྟོར་བཅོམ་
ཤུགས་ཆེ་བཏང་བའི་དབང་གིས། རྒྱལ་བའི་བསྟན་པ་རིན་པོ་ཆེར་ཉམས་ཉེས་ཆེན་པོ་བྱུང་ཡང་།
སྤྱི་ནོར་༧གོང་ས་༧སྐྱབས་མགོན་ཆེན་པོའི་ཐུགས་རྗེ་བཀའ་དྲིན་ལ་བརྟེན་ནས། འཕགས་པའི་
ཡུལ་འདིར་བསྟན་པ་གནས་སའི་གཞི་རྩ་བཤད་སྒྲུབ་སློབ་གཉེར་གྱི་བསྟི་གནས་གདན་ས་སླར་
གསོ་ཐུབ་པར་མ་ཟད། སྐྱེས་ཆེན་དམ་པ་མང་པོའི་ཐུགས་བསྐྱེད་ལས་འཁྲུངས་པའི་གདན་ས་སོ་
སོའི་ཐུན་མོང་མ་ཡིན་པའི་བཞེད་སྲོལ་ཉམས་པ་སོར་ཆུད་ཐབས་དང་། མི་ཉམས་འོང་ཐབས་
ཀྱི་ལས་ཚུལ་ལ་འབད་བཞིན་པའི་དུས་སྐབས་འདིར། གདན་ས་ཆེན་པོ་བཀྲ་ཤིས་ལྷུན་པོའི་
མཁས་གྲུབ་བྱེ་བའི་འབྱུང་གནས་ཐོས་བསམ་ནོར་བུའི་གླིང་ཞེས་མཚན་སྙན་གྱི་བ་དན་དཀར་པོ་
ཕྱོགས་ཀུན་ཏུ་གཡོ་བ་འདི་ཉིད་དང་པོར་ཕྱག་འདེབས་པ་པོ་འཕགས་མ་སྒྲོལ་མའི་རྣམ་སྤྲུལ་
མཁས་གྲུབ་རིགས་པའི་དབང་ཕྱུག་ཀུན་མཁྱེན་གཉིས་པ་ཆོས་འབྱོར་དཔལ་བཟང་པོས་མཛད་པའི་
ལེགས་བཤད་ཐར་འདོད་དེད་དཔོན་ཞེས་བྱ་བ་འདི་ཉིད་ཊིཀ་ཆེན་དགོངས་པ་རབ་བསལ་གྱི་དཀའ་
བའི་གནད་རྣམས་ལུང་དང་རིགས་པ་ཤིན་ཏུ་གསལ་བའི་སྒོ་ནས་ཞིབ་མོར་ཕྱེ་བའི་ཚིག་ཉུང་ལ་དོན་
འགྲིལ་བའི་མཐའ་དཔྱོད་ཕུལ་དུ་བྱུང་ཞིང་གྲྭ་ཚང་འདི་ཉིད་ཀྱི་ཡིག་ཆའི་མ་ཕྱི་ལྟ་བུ་ཡིན་ཡང་བྱེས་
སུ་སྔོན་ཆད་པར་དུ་འཁོད་པ་མ་བྱུང་ཞིང་། དཔེ་རྒྱུན་ཆད་པ་ལ་ཉེ་བར་ཐུག་པར་བརྟེན། གུས་པ་
དཀའ་ཆེན་བློ་བཟང་ཐུགས་རྗེ་བདག་གདན་ས་རིན་པོ་ཆེ་དང་། རབས་འབྱམས་རྒྱལ་བ་ཀུན་གྱི་

འཕྲིན་ལས་ཀྱི་ཕུང་པོ་གཅིག་ཏུ་ཤར་པ་ཡོངས་ཀྱི་དགེ་བའི་བཤེས་གཉེན་རྣམ་པ་དང་། ལུང་དང་
རིགས་པའི་གད་རྒྱངས་སྒྲོགས་པའི་གྲོགས་ཚངས་པ་མཚུངས་པར་སྤྱོད་པ་རྣམས་ཀྱིས་ཡུན་རིང་
དྲིན་གྱིས་བསྐྱངས་པའི་བཀའ་དྲིན་ལས། གཞུང་ཆེན་བཀའ་པོད་ལྔར་སྦྱངས་པ་ཅུང་ཟད་བྱས་པའི་
འབྲས་རྟགས་སུ། ད་ལམ། བོད་རྒྱལ་ལོ་ ༢༡༣༢ ཕྱི་ལོ་ ༢༠༠༥ ལོ་འདིར་དཀའ་བཅུའི་མིང་
བཏགས་གསོལ་རས་སྩལ་པ་བཞིན། གདན་ས་ཆེན་པོ་བཀྲ་ཤིས་ལྷུན་པོའི་མཁས་མང་འདུས་པ་
རྒྱ་མཚོའི་དབུས་སུ་དཀའ་ཆེན་གྱི་གྲྭ་བསྐོར་དམ་བཅའ་འཇོགས་པ་དང་འབྲེལ། གཞལ་བར་
དཀའ་བའི་བཀའ་དྲིན་གྱི་ཆ་ཤས་གསབ་ཕྱིར། རབ་གནས་ཤིང་བྱ་ཆུ་ཟླའི་ཚེས་ ༡༣ ཕྱི་ལོ་
༢༠༠༥ ཟླ་ ༢ ཚེས་ ༢༡ གཟའ་སྐར་འབྱུང་འཕྲོད་མཆོག་ཏུ་དགེ་བའི་ཉིན་དགེ་འདུན་འདུས་པ་
རྒྱ་མཚོར་བསྙེན་བཀུར་དང་། དབུ་མའི་མཐའ་དཔྱོད་འདི་ཉིད་དེབ་གྲངས་ ༥༠༠ ཐམ་པ་སྤར་
བསྐྲུན་བགྱིས་པའི་རྣམ་དཀར་གྱི་དགེ་བའི་ཕུང་པོ་འདིའི་མཐུ་ལ་བརྟེན་ནས། གངས་ལྗོངས་ཆོས་
སྲིད་གཉིས་ཀྱི་མངའ་བདག་འཛམ་གླིང་ཞི་བདེའི་དེད་དཔོན་ཆེན་པོ་༧གོང་ས་༧སྐྱབས་མགོན་རྒྱལ་
དབང་ཐམས་ཅད་མཁྱེན་པ་དོན་གྱི་སླད་དུ་མཚན་ནས་སྨོས་ན་བདག་གི་མཁན་རིན་པོ་ཆེ་༧རྗེ་བཙུན་
འཇམ་དཔལ་ངག་དབང་བློ་བཟང་ཡེ་ཤེས་བསྟན་འཛིན་རྒྱ་མཚོ་སྲིད་གསུམ་དབང་བསྒྱུར་མཚུངས་
པ་མེད་པའི་སྡེ་དཔལ་བཟང་པོ་མཆོག་དང་། གངས་ལྗོངས་འགྲོ་བའི་རྩ་ལག་ནུབ་ཕྱོགས་བདེ་
ལྡན་ཞིང་གི་མགོན་པོ་༧ཀུན་གཟིགས་པཎ་ཆེན་ཨེར་ཏི་ནི་ཐམས་ཅད་མཁྱེན་པ་རྗེ་བཙུན་བསྟན་
འཛིན་དགེ་འདུན་ཡེ་ཤེས་འཕྲིན་ལས་ཕུན་ཚོགས་དཔལ་བཟང་པོ་མཆོག་དང་། འཇམ་མགོན་
བསྟན་པའི་སྒྲོན་མེ་༧སྐྱབས་རྗེ་བྱང་རྩེ་ཆོས་རྗེ་རི་རྫོང་སྲས་རིན་པོ་ཆེ་མཆོག ཞྭ་སེར་བསྟན་པའི་
སྒྲོན་མེ་༧སྐྱབས་རྗེ་བླ་ཏི་རིན་པོ་ཆེ། རིགས་དང་དཀྱིལ་འཁོར་རྒྱ་མཚོའི་མངའ་བདག་༧སྐྱབས་རྗེ་
ལྡན་མ་བློ་ཆོས་རིན་པོ་ཆེ། དགེ་བའི་བཤེས་གཉེན་ཆེན་པོ་མཁན་ཟུར་རིན་པོ་ཆེ་བློ་བཟང་ཚེ་རིང་
དཔལ་བཟང་པོ། དགེ་བའི་བཤེས་གཉེན་ཆེན་པོ་རྒན་ཐུབ་བསྟན་རིན་ཆེན་དཔལ་བཟང་པོ།
དགེ་བའི་བཤེས་གཉེན་ཆེན་པོ་རྒན་ཕུན་ཚོགས་རྒྱལ་མཚན་དཔལ་བཟང་པོ། དགེ་བའི་བཤེས་

གཉེན་ཆེན་པོ་དཀའ་ཆེན་བློ་བཟང་དགེ་འདུན། ལ་སོགས་པའི་བསྟན་འཛིན་གྱི་སྐྱེས་ཆེན་དམ་པ་
རྣམས་ཀྱི་སྐུ་གེགས་ཀྱི་མཚན་མ་མཐའ་དག་རང་སར་ཞི་ནས་རླབས་ཆེན་ཐུགས་བཞེད་ཟབ་མོ་
བསྟན་འགྲོའི་དཔྱིད་དཔལ་དུ་ལྷུན་གྱིས་འགྲུབ་པ་དང་། རེ་ཞིག་དགོངས་པ་ཞི་དབྱིངས་སུ་
གཤེགས་པ་མཁན་ཆེན་རྡོ་རྗེ་འཆང་ཆེན་པོ་དཀའ་ཆེན་བློ་བཟང་བཟོད་པ་དཔལ་བཟང་པོ་མཆོག་
དང་། དགེ་བའི་བཤེས་གཉེན་ཆེན་པོ་དཀའ་ཆེན་བྱམས་པ་ཐུབ་བསྟན་དཔལ་བཟང་པོ། དགེ་བའི་
བཤེས་གཉེན་ཆེན་པོ་དཀའ་ཆེན་བློ་བཟང་ཆོས་གྲགས་དཔལ་བཟང་པོ་ལ་སོགས་པ་རྣམས་ཀྱི་
ཐུགས་དགོངས་ཟབ་མོ་ཡོངས་སུ་རྫོགས་པ་དང་། ཞར་བྱུང་དུ། བདག་ལ་ཚེ་འདིར་བཀའ་དྲིན་ཆེ་
བའི་ཕ་ཚུལ་ཁྲིམས་རིན་ཆེན་དང་། མ་ཚེ་རིང་སྒྲོལ་དཀར། གཅེན་པོ་དགེ་སློང་ཚེ་རིང་དབང་ཕྱུག
།གཅེན་པོ་ཚེ་རིང་བློ་ཆོས། གཅེན་མོ་དབང་མོ། གཅུང་མོ་ཆོས་སྒྲོན། གཅུང་མོ་དབྱངས་སྐྱིད།
གཅུང་པོ་འཇིགས་མེད། ཨ་ཁུ་རྣམ་རྒྱལ་ནང་ཚང་། ཨ་ནེ་དབང་མོ་ནང་ཚང་། བློ་བཟང་དབང་
ཕྱུག Mum Margrit Zeder ལ་སོགས་པའི་ཉེ་འབྲེལ་ལྟོས་བཅས་རྣམས་ཀྱི་ཚེ་གེགས་
བར་ཆད་ཐམས་ཅད་མྱུར་དུ་ཞི་ནས་ཆོས་མཐུན་བསམ་པ་ཡིད་བཞིན་འགྲུབ་པ་དང་། ཚེ་ལས་
འདས་པ། མེས་བསོད་ནམས་རིག་འཛིན། ཨ་ཁུ་བཀྲ་ཤིས། རྨོ་རྨོ་ལྟ་འཛོམས་ལ་སོགས་པའི་
མར་གྱུར་སེམས་ཅན་ཚེ་ལས་འདས་ཚད་རྣམས་ཀྱིས་ཚེ་རབས་འཁོར་བ་ཐོགས་མེད་ནས་
བསགས་པའི་སྡིག་ལྟུང་གི་ཚོགས་རྣམས་ཡོངས་སུ་དག་ནས་དལ་འབྱོར་རིམ་བརྒྱུད་ཟུང་འཇུག་
རྡོ་རྗེ་འཆང་ཆེན་པོའི་གོ་འཕང་མྱུར་དུ་ཐོབ་པ་སོགས་ཀྱི་རྒྱུར་གྱུར་ཅིག སྤར་བསྐྲུན་སྐབས་མཁན་
རིན་པོ་ཆེ་དཀའ་ཆེན་བློ་བཟང་ཚུལ་ཁྲིམས་མཆོག་ནས་ཞབས་འདེབས་ཧིན་སྒོར་ ༡༥༠༠ གནང་
བར་ཐུགས་རྗེ་ཆེ་ཞུ་རྒྱུ་བཅས། གུས་པ་དཀའ་ཆེན་བློ་བཟང་ཐུགས་རྗེ་ནས་ཕྱི་ལོ་ ༢༠༠༥ ཟླ་
༢ ཚེས་ ༡༦ ཉིན་ལ།

XII
༈ འཕགས་མ་སྒྲོལ་མའི་རྣམ་སྤྲུལ་ཀུན་མཁྱེན་ཆོས་འབྱོར་དཔལ་བཟང་གི་རྣམ་ཐར་མདོར་བསྡུས།
༈ རྒྱལ་བ་ཀུན་གྱི་འཕྲིན་ལས་ཀྱི་ཕུང་པོ་གཅིག་ཏུ་བསྡུས་པ་འཕགས་མ་སྒྲོལ་མའི་རྣམ་སྤྲུལ་ཀུན་
མཁྱེན་གཉིས་པ་ཆོས་འབྱོར་དཔལ་བཟང་མཆོག་ནི། ཇི་སྐད་དུ་ཡང་བཀའ་གདམས་གླེགས་བམ་
ལས། ཐོས་བསམ་ཆོས་ཀྱི་འབྱོར་པ་ཅན། །ཞེས་གནས་དང་གང་གཉིས་ཅིག་ཅར་དུ་གསལ་བར་
ལུང་བསྟན་པ་ལྟར། གངས་ལྗོངས་གཙང་སྟོད་དགེ་བཅུ་ཚང་བའི་ནོར་འཛིན་གྱི་གཞིར་སྐུ་བལྟམས་
ཤིང་། རིམ་བཞིན་རྒྱལ་བའི་བསྟན་པ་ལ་རབ་ཏུ་བྱུང་ནས་མཁས་པ་དང་གྲུབ་པའི་སྐྱེས་ཆེན་སྨྲ་བའི་
སེངྒེ་དུ་མའི་ཞབས་པད་གུས་པས་བསྟེན་ནས་གཞུང་ཆེན་ཁག་ལ་སྦྱངས་པ་མཛད། ལྷག་པར་བཀའ་
གདམས་བསྟན་པའི་སྒྲོན་མེ་རྒྱལ་མཆོག་སྐུ་འཕྲེང་དང་པོ་རྗེ་དགེ་གྲུབ་སྤྱི་བོའི་གཙུག་ཏུ་བཀུར་ནས་
མདོ་སྔགས་གཞུང་ལུགས་དང་བཅས་པའི་ཟབ་བཤད་ཁག་བུམ་པ་གང་བྱོའི་ཚུལ་དུ་གསན། རྗེ་
དགེ་འདུན་གྲུབ་ཀྱི་ཐུགས་སྲས་བུ་ཆེན་ནམ་མཁའི་སྐར་ཚོགས་བསྟར་ལ་བསྒྲིགས་པའི་དབུས་སུ་རྗེ་
འདི་དང་། རྗེ་སྟོབས་ལྡན་པ་གཉིས་ལུང་རིགས་སྨྲ་བའི་ཁྱུ་མཆོག་ཏུ་གྲགས་པ་ཆེ། རྗེ་དགེ་འདུན་
གྲུབ་ཀྱི་བཀའ་བཞིན་གདན་ས་ཆེན་པོ་བཀྲ་ཤིས་ལྷུན་པོའི་བཤད་སྒྲུབ་རླབས་འཕྲེང་དགུང་དུ་འཕྱུར་
ཞིང་མཁས་གྲུབ་བྱེ་བའི་བསྟི་གནས་ཐོས་བསམ་ནོར་གླིང་གྲྭ་ཚང་ཕྱག་བཏབ་སྟེ། ཁྲི་ཐོག་དང་པོར་
ཕེབས་ནས་འཆད་ཉན་གྱི་རྒྱལ་མཚན་བསྒྲེངས་པར་མཛད། རྗེ་དགེ་འདུན་གྲུབ་པ་དགོངས་པ་གཞན་
དོན་དུ་གཏད་རྗེས། སྐུ་སྐྱེས་རིན་པོ་ཆེ་ཐམས་ཅད་མཁྱེན་པ་དགེ་འདུན་རྒྱ་མཚོ་དཔལ་བཟང་པོ་
མཆོག་ངོས་འཛིན་དང་། གདན་ས་བཀྲ་ཤིས་ལྷུན་པོར་གདན་དྲངས་ཏེ་རྗེ་གོང་མའི་ཁྲིར་བཀོད་པ་
སོགས་གཅིག་ཏུ་བསྟན་པ་རིན་པོ་ཆེའི་སྲི་ཞུར་སྨན་པའི་མཛད་འཕྲིན་ནམ་མཁའི་ཁྱོན་གང་བར་མཛད།
གསུང་ལས་སྐྱེས་པའི་སློབ་མ་ཡང་། རྒྱལ་ཚབ་དམ་པ་འཇམ་དབྱངས་བློ་བཟང་བཤེས་གཉེན། བྱང་
སྟོན་མཁས་པའི་དབང་པོ་བརྩོན་འགྲུས་རྒྱལ་མཚན། འཇམ་དབྱངས་མི་ཡི་གར་རོལ་རྗེ་བཙུན་ཆོས་ཀྱི་
རྒྱལ་མཚན། མཁས་པའི་དབང་པོ་སངས་རྒྱས་དཔལ་རིན་ལ་སོགས་པའི་བསྟན་པའི་འཁུར་ཐེག་
པའི་ཐུགས་སྲས་མང་དུ་བྱུང་། གསུང་རྩོམ་གྱི་རིམ་པ་ཡང་། བོད་གངས་ཅན་གྱི་ལྗོངས་སུ་རྒྱས་པའི་

XIII
བསྟན་བཅོས་ཚད་མ་རྣམ་འགྲེལ་གྱི་མཐའ་དཔྱོད་ཐོག་མར་གྲགས་པ་ཐལ་འཕྲེང་མཁས་པའི་མགུལ་
རྒྱན། ཚད་མ་རྣམ་འགྲེལ་གྱི་སྤྱི་དོན་རིགས་རྒྱན་མུན་སེལ། ཕར་ཕྱིན་གྱི་མཐའ་དཔྱོད་བསམ་འཕེལ་
དབང་རྒྱལ། དབུ་མའི་མཐའ་དཔྱོད་ཐར་འདོད་དེད་དཔོན། གྲུབ་མཐའི་རྣམ་གཞག་ལེགས་པ་སོགས་
གསུང་རྩོམ་མང་དུ་བཞུགས། རྗེ་ཉིད་ཀྱི་མཛད་རྣམ་ཡིག་ཐོག་ཏུ་འཁོད་པ་མ་མཐོང་བས་འཁྲུངས་ལོ་
དང༌། དགུང་ལོ་ཇི་ཙམ་བཞུགས་པ་སོགས་ཀྱི་སྐོར་བཀོད་ཐུབ་མ་སོང་། གོང་གསལ་རྣམས་རྒྱལ་
མཆོག་དགེ་འདུན་རྒྱ་མཚོའི་མཛད་རྣམ་དང་། དཀའ་ཆེན་དགེ་བའི་བཤེས་གཉེན་སྐུ་བགྲེས་པ་རྣམས་
ཀྱི་ངག་རྒྱུན་དུ་བཞུགས་པ་ལས་བཏུས་ཏེ་བཀོད་པའོ། གདན་ས་བཀྲ་ཤིས་ལྷུན་པོའི་དཔེ་མཛོད་ཁང་
ནས་ཕྱི་ལོ་ ༢༠༠༥ ཟླ་ ༢ ཚེས་ ༡༦ ལ།

བཀྲས་ལྷུན་ཐོས་གླིང་གྲྭ་ཚང་།
༄༅། ལེགས་པར་བཤད་པ་ཐར་འདོད་ཀྱི་དེད་དཔོན་ཞེས་བྱ་བ། བཀའ་དྲིན་མཉམ་མེད་
དཔལ་ལྡན་བླ་མ་དམ་པ་རྣམས་དང་། སླུ་བ་མེད་པའི་སྐྱབས་གནས་དཀོན་མཆོག་རིན་པོ་ཆེ་
རྣམ་པ་གསུམ་དང་། བསྟན་སྲུང་དམ་ཅན་རྒྱ་མཚོའི་ཚོགས་དང་བཅས་པ་རྣམས་དང་། སྤྲུལ་
པའི་ལོ་པཎ་ཆོས་རྒྱལ་བློན་པོའི་ཚོགས་དང་བཅས་པ་རྣམས་ལ་རྟག་ཏུ་གུས་པའི་ཡིད་ཀྱིས་
ཕྱག་འཚལ་ཞིང་སྐྱབས་སུ་མཆིའོ། །བརྩེ་བ་ཆེན་པོས་དུས་དང་གནས་སྐབས་ཐམས་ཅད་དུ་
རྗེས་སུ་གཟུང་དུ་གསོལ།
མཚན་དཔེས་རབ་བརྒྱན་འོད་དཔུང་ཕྱོགས་བཅུར་འཕྲོ།།
དྲུག་ཅུའི་དབྱངས་ལྡན་ལེགས་བཤད་རྒྱུན་མི་ཆད།། །
མཁྱེན་བརྩེའི་ནུས་པས་བདུད་བཞིའི་གཡུལ་ལས་རྒྱལ།།
ཐུབ་དབང་ལྷ་ཡི་ལྷ་ལ་ཕྱག་འཚལ་ལོ།།
དམར་སེར་ཡིད་འཕྲོག་གང་གི་དབུ་ཡི་གཙུག །
ཐོན་མཐིང་རལ་པའི་ཟུར་ཕུད་ལྔ་ཡིས་མཛེས།།
ཡིད་ལ་དྲན་པས་མཐར་འཛིན་མུན་པ་སེལ།།
མགོན་པོ་འཇམ་པའི་དབྱངས་ལ་ཕྱག་འཚལ་ལོ།།
མཁྱེན་བརྩེའི་ལྟ་ཟེར་སྒྲིབ་གཉིས་བུད་ཤིང་སྲེག །
ཐབས་ཤེས་རོ་འཛིན་དྲང་ངེས་གསུང་རབ་འཆད།།
འཕྲིན་ལས་ནོར་བུའི་འོད་ཀྱིས་བློ་མུན་སེལ།།
ཀླུ་སྒྲུབ་ཀླུ་ཡི་དབང་པོ་ལ་ཕྱག་འཚལ།།

2 དབུ་མ་ཐར་འདོད་དེད་དཔོན།
ཡོན་ཏན་དཀྱིལ་འཁོར་ཡོངས་རྫོགས་ཤིང་།།
ལེགས་བཤད་འོད་དཀར་རབ་འཕྲོས་པས།།
གསུང་རབ་ཀུ་མུད་བཞད་པའི་དཔལ།།
དཔལ་ལྡན་ཟླ་བའི་ཞབས་ལ་འདུད།།
བློ་བཟང་ཆུ་གཏེར་གྲགས་པའི་རྦ་རླབས་ཅན།།
ཕན་བདེའི་ནོར་བུ་མ་ལུས་འབྱུང་བའི་གཞི།།
སྐལ་བཟང་ཀླུ་དབང་རྣམས་ཀྱི་བསྟི་གནས་མཆོག །
དཔལ་ལྡན་བླ་མའི་ཞབས་ལ་ཕྱག་འཚལ་ལོ།།
བྱམས་དང་སྙིང་རྗེས་འགྲོ་ལ་བུ་ལྟར་བརྩེ།།
འཕྲིན་ལས་བཟང་པོས་བསྟན་པའི་རྒྱལ་མཚན་འཛིན།། ་
ལེགས་བཤད་ནོར་བུས་གདུལ་བྱའི་རེ་བ་སྐོང་།།
ཐོག་མཐའ་བར་གྱི་ཡོངས་འཛིན་ཐམས་ཅད་ལ།།
བཀའ་དྲིན་དྲན་པས་ཡང་ཡང་གུས་ཕྱག་འཚལ།།
དྭང་བའི་ཡིད་ཀྱིས་ལྷང་ལྷང་གསོལ་བ་འདེབས།།
ཀུན་བཟང་མཆོད་པའི་སྤྲིན་ཕུང་དད་པས་འབུལ།།
ཚད་མེད་ཐུགས་རྗེའི་ལྕགས་ཀྱུས་དྲང་དུ་གསོལ།།

3 བ ཀྲས་ལྷུན་ཐོས་གླིང་གྲྭ་ཚང་།
བདུད་བཞིའི་རླུང་གིས་ཅུང་ཟད་མི་གཡོ་ཞིང་།།
སྐལ་བཟང་རྣམས་ཀྱི་མགོན་དང་སྐྱབས་ཀྱི་མཆོག །
བདུད་དཔུང་མ་ལུས་འཇོམས་པའི་མཐུ་སྟོབས་ཅན།།
དམ་ཅན་རྒྱ་མཚོའི་ཚོགས་ལ་ཕྱག་འཚལ་ཏེ།།
ལེགས་པར་བཤད་པ་དགོངས་པ་རབ་གསལ་གྱི།།
དཀའ་བའི་གནས་རྣམས་གསལ་བར་རྟོགས་བྱའི་ཕྱིར།།
ལེགས་པར་བཤད་པ་ཐར་འདོད་དེད་དཔོན་ནི།།
གཞན་གྱིས་བསྐུལ་ཕྱིར་བདེ་བླག་བརྩམ་པར་བྱ།།
རྣམ་བཤད་དགོངས་པ་རབ་གསལ་གྱི་དཀའ་བའི་གནས་རྣམས་གསལ་བར་བྱེད་པ། ལེགས་
པར་བཤད་པ་ཐར་འདོད་ཀྱི་དེད་དཔོན་འཆད་པར་བྱེད་པ་ལ། བསྟན་བཅོས་ཀྱི་མཚན་དོན་
བཤད་པ་དང་། གཞུང་སོ་སོའི་དཀའ་གནས་བཤད་པ་གཉིས།
དང་པོ་ནི། རྒྱ་གར་གྱི་སྐད་དུ། བསྟན་བཅོས་འདིའི་མཚན་ལ། མ་རྒྱ་མ་ཀཱ་བ་ཏཱ་ར་
ནཱ་མ་ཞེས་འབྱུང་ལ། བོད་ཀྱི་སྐད་དུ། དབུ་མ་ལ་འཇུག་པ་ཞེས་བྱའོ། །བསྟན་བཅོས་འདི་
ཆོས་ཅན། དབུ་མ་ལ་འཇུག་པ་ཞེས་བརྗོད་པའི་རྒྱུ་མཚན་ཡོད་དེ། རྩ་བ་ཤེས་རབ་ཉིད་ལ་ཟབ་
པ་དང་རྒྱ་ཆེ་བ་གཉིས་ཀྱི་སྒོ་ནས་འཇུག་པའི་ཕྱིར། ཁྱབ་སྟེ། རང་འགྲེལ་ ༡ ལས། དབུ་
མའི་བསྟན་བཅོས་ལ་འཇུག་པར་བྱ་བའི་ཕྱིར་དབུ་མ་ལ་འཇུག་པ་རྩོམ་པར་འདོད་པས་ཞེས་
༡ སྡེ་བསྟན་དབུ་མ། ལ། འཇུག་པ་རང་འགྲེལ། ཤོག ༢༢༠ ན། འཕྲེང་། ༡

4 
དབུ་མ་ཐར་འདོད་དེད་དཔོན།
གསུངས་པའི་དབུ་མ་ནི། རྩ་བ་ཤེས་རབ་ཉིད་ལ་བྱེད་རིགས་པའི་ཕྱིར་ཏེ། རང་འགྲེལ་
ལས། རྩ་ཤེ་ཁུངས་སུ་འདྲེན་པ་ན། དབུ་མ་ལས། ཞེས་དང་། དབུ་མའི་བསྟན་བཅོས་ལས།
ཞེས་འབྱུང་ཞིང་། རིན་ཆེན་འཕྲེང་བ་སོགས་ལ་རང་མིང་སྨོས་པའི་ཕྱིར།
བསྟན་བཅོས་འདི་ཆོས་ཅན། རྩ་བ་ཤེས་རབ་ལ་ཟབ་པའི་སྒོ་ནས་འཇུག་སྟེ། དབུ་མ་
པ་གཞན་དང་སེམས་ཙམ་པ་སོགས་དང་ཐུན་མོང་མིན་པའི་རང་བཞིན་མེད་པའི་དེ་ཁོ་ན་ཉིད་
རིགས་པའི་རྣམ་གྲངས་མཐའ་ཡས་པའི་སྒོ་ནས་བསྟན་ཏེ་རྩ་བ་ཤེས་རབ་ཀྱི་དགོངས་པ་འགྲེལ་
བར་བྱེད་པའི་ཕྱིར་ཏེ། རང་འགྲེལ་ ༡ ལས། ལུགས་འདི་ནི་ཐུན་མོང་མིན་པའོ། །ཞེས་
མཁས་པ་རྣམས་ཀྱིས་ངེས་པར་བྱའོ། །ཞེས་དང་། དེ་ཉིད་མ་རྟོགས་པས་ཆོས་ཟབ་མོ་འདི་
སྤངས་པས་དེའི་ཕྱིར་བསྟན་བཅོས་ཀྱི་དེ་ཁོ་ན་ཉིད་ཕྱིན་ཅི་མ་ལོག་པར་བསྟན་པར་བྱ་བའི་ཕྱིར།
དབུ་མའི་བསྟན་བཅོས་ལ་འཇུག་པ་འདི་སྦྱར་བ་ཡིན་ནོ། །ཞེས་གསུངས་པའི་ཕྱིར། །
རྒྱ་ཆེ་བའི་སྒོ་ནས་འཇུག་སྟེ། སྙིང་རྗེ་ལ་སོགས་པའི་སོ་སོ་སྐྱེ་བོའི་ཆོས་གསུམ།
འཕགས་པ་སློབ་པའི་ས་བཅུ། འབྲས་བུའི་ས། ས་ལྔ་པའི་ཞི་གནས་ལ་བརྟེན་ནས་སོ་སོར་
རྟོགས་པའི་ཤེས་རབ་ཀྱིས་དཔྱད་སྒོམ་བྱེད་པའི་ལྷག་མཐོང་སྒོམ་ཚུལ་སོགས་ཀླུ་སྒྲུབ་ཀྱི་མན་
ངག་ལ་བརྟེན་ནས་རྩ་ཤེའི་དགོངས་པ་འགྲེལ་བའི་ཕྱིར། །
ཁོ་ན་རེ། རྒྱ་ཆེ་བའི་སྒོ་ནས་རྩ་ཤེའི་དགོངས་པ་འགྲེལ་བ་མི་འཐད་པར་ཐལ། རྩ་ཤེ་
ལས་རྒྱ་ཆེ་བའི་ཕྱོགས་དངོས་ཀྱི་བསྟན་བྱའི་གཙོ་བོར་མི་བྱེད་པའི་ཕྱིར། ཟེར་ན། ཁྱབ་པ་མེད་
པར་ཐལ། དེ་ལས་ཀྱང་རྒྱ་ཆེ་བའི་ཕྱོགས་བསྟན་པའི་ཕྱིར་ཏེ། ཡུམ་གསུམ་གྱི་མདོ་ལས་རྒྱ་
ཆེ་བའི་ཕྱོགས་བསྟན་པ་ནི་གང་ཞིག །དེ་རྣམས་རྩ་འགྲེལ་ཡིན་པའི་ཕྱིར། གཞན་ཡང་རྩ་ཤེ་
ལས་རྒྱ་ཆེ་བའི་ཕྱོགས་བསྟན་ཏེ་མངོན་པར་རྟོགས་པའི་རྒྱན་ལས་ཟབ་པའི་ཆ་བསྟན་པའི་ཕྱིར་
༡ སྡེ་བསྟན་དབུ་མ། འ། འཇུག་པ་རང་འགྲེལ། ཤོག ༢༢༨ ན། འཕྲེང་། ༡

བཀྲས་ལྷུན་ཐོས་གླིང་གྲྭ་ཚང་།
ཏེ། ཁམས་བདེ་བར་གཤེགས་པའི་སྙིང་པོ་བསྟན་པའི་ཕྱིར་ཏེ། བརྟེན་པའི་ཆོས་ཀྱི་བྱེ་བྲག་
གིས། །དེ་ཡི་དབྱེ་བ་ཡོངས་སུ་བརྗོད། ༡ །ཅེས་གསུངས་པའི་ཕྱིར། རྩ་ཤེ་ལས་རྒྱ་ཆེ་བའི་
ཕྱོགས་མ་བསྟན་པར་གསུངས་པ་ནི། ཟབ་མོའི་དོན་སྟོན་པ་ལྟར་རྒྱ་ཆེ་བའི་ཕྱོགས་མ་བསྟན་པ་
ལ་དགོངས་པར། རིན་ཆེན་འཕྲེང་བའི་ཊི་ཀཱར་གསུངས་པ་ལྟར་ལེགས་སོ།
ཁ་ཅིག་ན་རེ། རྩ་བ་ཤེས་རབ་ཐེག་ཆེན་ཐུན་མོང་མ་ཡིན་པའི་བསྟན་བཅོས་མིན་
པར་ཐལ། དེ་ལས་རྒྱ་ཆེ་བའི་ཕྱོགས་དངོས་ཀྱི་བསྟན་བྱའི་གཙོ་བོར་མི་བྱེད་པ་གང་ཞིག་ཟབ་
མོའི་དོན་ཉན་ཐོས་ཀྱི་ཐེག་པ་ལས་ཀྱང་བསྟན་པའི་ཕྱིར་ཞེ་ན། མ་ཁྱབ་པར་ཐལ། དེ་ལས་
ཆོས་ཀྱི་བདག་མེད་རིགས་པའི་རྣམ་གྲངས་མཐའ་ཡས་པའི་སྒོ་ནས་བསྟན་ལ། ཉན་ཐོས་ཀྱི་
སྡེ་སྣོད་ལས་ཆོས་ཀྱི་བདག་མེད་རིགས་པ་མདོར་བསྡུས་ལ་བརྟེན་ནས་བསྟན་པའི་ཕྱིར་ཏེ།
རང་འགྲེལ་ ༢ ལས། ཆོས་ཀྱི་བདག་མེད་པ་གསལ་བར་བྱ་བའི་ཕྱིར་ཐེག་པ་ཆེན་པོ་བསྟན་
པ་ཡང་རིགས་པ་ཉིད་དེ་རྒྱས་པར་བསྟན་པ་བརྗོད་པར་འདོད་པའི་ཕྱིར་རོ། ཉན་ཐོས་ཀྱི་ཐེག་པ་
ལས་ནི་ཆོས་ཀྱི་བདག་མེད་པ་མདོར་མཚོན་པ་ཙམ་ཞིག་ཏུ་ཟད་དོ། ཞེས་གསུངས་པའི་ཕྱིར།
སྡེ་སྣོད་གཉིས་ལས་ཆོས་ཀྱི་བདག་མེད་རྫོགས་པར་བསྟན་པ་དང་མ་བསྟན་པའི་ཁྱད་པར་
གསུངས་པ་ནི། ཟབ་མོ་སྟོང་པ་ཉིད་ལ་རྫོགས་པར་སྟོན་མི་སྟོན་གྱི་ཁྱད་པར་ཡོད་པ་མིན་ཏེ།
དེ་གཉིས་ཀས་སྟོང་ཉིད་རྫོགས་པར་བསྟན་པའི་ཕྱིར་ཏེ། འཕགས་པ་བཞི་ཀས་སྟོང་ཉིད་
མཐའ་དག་མངོན་སུམ་དུ་རྟོགས་ཟིན་བསྒོམ་བྱའི་གཙོ་བོར་མཛད་པའི་ཕྱིར་ཏེ། ཆོས་གཅིག་གི་
གནས་ལུགས་མངོན་སུམ་དུ་རྟོགས་ན་ཆོས་ཐམས་ཅད་ཀྱི་གནས་ལུགས་མངོན་སུམ་དུ་རྟོགས་
པས་ཁྱབ་པའི་ཕྱིར། དེས་ན་ཆོས་ཀྱི་བདག་མེད་གཏན་ལ་འབེབས་པའི་རིགས་པའི་རྣམས་
༡ མངོན་རྟོགས་རྒྱན། སྐབས་ ༡ ཚིགས་བཅད། ༤༠
༢ སྡེ་བསྟན། དབུ་མ། འ་ འཇུག་པ་རང་འགྲེལ། ཤོག ༢༢༨ ན། འཕྲེང་། ༡

6 དབུ་མ་ཐར་འདོད་དེད་དཔོན།
གྲངས་རྫོགས་པར་བསྟན་པ་དང་མ་བསྟན་པ་ལ་དགོངས་པ་ཡིན་ཏེ། ཡུལ་འཁོར་སྐྱོང་གིས་
ཞུས་པའི་མདོ་ ༡ ལས། སྟོང་པ་ཞི་བ་སྐྱེ་བ་མེད་པའི་ཚུལ། །མི་ཤེས་པས་ནི་འགྲོ་བ་
འཁྱམས་གྱུར་ཏེ། །དེ་དག་ཐུགས་རྗེས་མངའ་བས་ཐབས་ཚུལ་དང་། །རིགས་པ་བརྒྱ་དག་
གིས་ནི་འཛུད་པར་མཛད། །ཅེས་སོགས་གསུངས་པ་ལྟར་དུ། རྩ་ཤེ་ལས་ཀྱང་རིགས་པའི་
རྣམ་གྲངས་མཐའ་ཡས་པའི་སྒོ་ནས་ཆོས་ཀྱི་བདག་མེད་བསྟན་པའི་ཕྱིར། ཉན་ཐོས་ཀྱི་སྡེ་
སྣོད་ལས་རིགས་པ་མདོར་བསྡུས་ལ་བརྟེན་ནས་ཆོས་ཀྱི་བདག་མེད་བསྟན་ཏེ
། ཉན་ཐོས་
རྣམས་ཀྱིས་ཉོན་མོངས་པའི་སྒྲིབ་པ་སྤངས་པའི་ཕྱིར། ༢ གཟུགས་ནི་དབུ་བ་རྡོས་པ་འདྲ།
།ཞེས་སོགས་ཙམ་ལས་མ་བྱུང་བའི་ཕྱིར། །
ཁོ་ན་རེ། དབུ་མ་ཡིན་ན་དབུ་མའི་བསྟན་བཅོས་ཡིན་པས་ཁྱབ་བམ་ཞེ་ན།
མིན་ཏེ། དབུ་མའི་བསྟན་བཅོས། རྟེན་ཅིང་འབྲེལ་འབྱུང་། སྟོང་པ་ཉིད་དབུ་མའི་ལམ་
སོགས་ལ་དབུ་མར་བཤད་པ་དུ་མ་ཡོད་ཀྱང་། སྟོང་ཉིད་རྟོགས་པའི་བློ་ཁོ་ན་དབུ་མར་
རིགས་ཤིང་། གཞན་རྣམས་བཏགས་པ་བ་ཁོ་ན་ཡིན་ཏེ། དཀོན་མཆོག་བརྩེགས་པའི་མདོ་
ལས། བྱང་ཆུབ་སེམས་དཔའ་ཚུལ་བཞིན་ཆོས་ལ་སྦྱར་བར་བྱའོ། །བྱང་ཆུབ་སེམས་
དཔའ་ཚུལ་བཞིན་དུ་ཆོས་ལ་སྦྱར་བ་གང་ཞེ་ན། འོད་སྲུངས་ཡོད་ཅེས་བྱ་བ་འདི་ནི་མཐའ་
གཅིག་གོ། ། མེད་ཅེས་བྱ་བ་འདི་ནི་མཐའ་གཉིས་སོ། །དེ་གཉིས་སྤངས་པ་ནི་དབུ་མའི་ལམ་
མོ། །ཞེས་གསུངས་པའི་ཕྱིར། རང་བཞིན་གྱིས་ཡོད་ན་ཡོད་མཐའ་དང་ཐ་སྙད་དུ་མེད་ན་
མེད་མཐའ། རང་བཞིན་གྱིས་ཡོད་པར་འཛིན་པ་ཡོད་པའི་མཐར་འཛིན། དེར་ལྷུང་བ་
༡ ཞོལ་བཀའ། དཀོན་བརྩེགས། ང་། ཤོག ༤༩༩ བ། འཕྲེང་ ༥
༢ ཞོལ་བཀའ། མདོ་སྡེ། ཁ། ཤོག ༣༨༧ བ། འཕྲེང་། ༦་
༣ ཞོལ་བཀའ། དཀོན་བརྩེགས། ཆ། ཤོག ༢༢༩ བ། འཕྲེང་། ༣

7 བཀྲས་ལྷུན་ཐོས་གླིང་གྲྭ་ཚང་།
ཡོད་པའི་མཐར་ལྷུང་བ། ཐ་སྙད་དུ་མེད་པར་འཛིན་པ་མེད་པའི་མཐར་འཛིན། དེར་ལྷུང་བ་
མེད་པའི་མཐར་ལྷུང་བ་ཡིན་ལ། བདེན་སྟོང་མེད་པར་འཛིན་པ་ནི་སྒྲོ་འདོགས་དང་སྐུར་
འདེབས་གཉིས་ཀའི་མཐར་འཛིན་པ་ཡིན་ཏེ། ཊིཀ་ཆེན་ ༡ ལས། བདེན་སྟོང་ཡང་དག་པར་
ཡོད་ཅེས་འཛིན་ན་དངོས་པོ་མེད་པའི་མཐར་ལྷུང་བས་དེ་འགོག་པ་ཡང་མེད་མཐའ་འགོག་པ་
ཡིན་ནོ། །ཞེས་གསུངས་པའི་ཕྱིར། དེས་ན་ཆོས་རྣམས་རང་བཞིན་གྱིས་ཡོད་པར་ལྟ་བ་དང་།
ཐ་སྙད་དུ་མེད་པར་ལྟ་བ་མི་རིགས་སྟེ། སྔ་མ་ལྟར་བལྟས་པའི་སྒོ་ནས་བླང་དོར་ཇི་ཙམ་བྱས་
ཀྱང་སྲིད་པ་ལས་གྲོལ་བ་མི་སྲིད་ཅིང་ཕྱི་མ་ལྟར་བལྟས་པའི་སྒོ་ནས་བླང་དོར་བྱས་སུ་ཟིན་ཀྱང་
ངན་འགྲོ་འབའ་ཞིག་གི་རྒྱུར་འགྱུར་བའི་ཕྱིར་ཏེ། རིགས་པ་དྲུག་བཅུ་པ་ ༢ ལས། ཡོད་
པས་རྣམ་པར་མི་གྲོལ་ཏེ། མེད་པས་སྲིད་པ་འདི་ལས་མིན། ཞེས་གསུངས་པའི་ཕྱིར། ཁོ་ན་
རེ། རྟག་ཆད་ཀྱི་མཐའ་གཉིས་སྤངས་པའི་དབུ་མའི་ལམ་ལ་གནས་པ་མི་རིགས་པར་ཐལ།
ཏིང་ངེ་འཛིན་རྒྱལ་པོ་ ༣ ལས། ཡོད་དང་མེད་ཅེས་བྱ་བ་གཉིས་ཀ་མཐའ། །གཙང་དང་མི་
གཙང་འདི་ཡང་མཐའ་ཡིན་ཏེ། །དེའི་ཕྱིར་གཉིས་ཀའི་མཐའ་ནི་ཡོངས་སྤངས་ནས། །མཁས་
པས་དབུས་ལ་གནས་པར་ཡོངས་མི་བྱེད། །ཅེས་གསུངས་པའི་ཕྱིར་ཞེ་ན། མ་ཁྱབ་སྟེ། སྟོང་
ཉིད་བདེན་གྲུབ་ཏུ་བཟུང་ན་འཛིན་པ་པོ་ཕུང་བར་གསུངས་པ་ཙམ་ཡིན་པའི་ཕྱིར། མདོར་ན་
བརྗོད་བྱ་རྗོད་བྱེད་ལ་ཆོས་མངོན་པར་བཤད་པ་དང་། ངོ་བོ་རྒྱུ་འབྲས་བདེན་སྟོང་ལ་རྣམ་པར་
ཐར་པའི་སྒོ་གསུམ་དུ་བཤད་པ་དང༌། མི་རྟག་ལ་སོགས་བཅུ་དྲུག་ལ་རྣམ་ཐར་སྒོ་གསུམ་དུ་
བཤད་པ་ཡོད་ཀྱང་། སྟོང་ཉིད་རྟོགས་པའི་ཟག་མེད་ཀྱི་ཤེས་རབ་ཆོས་མངོན་པ་དང་། རྣམ་
ཐར་གྱི་སྒོ་ཡིན་ལ། གཞན་རྣམས་མིན་པ་བཞིན་དུ། དབུ་མའི་སྒྲ་དུ་མ་ལ་བཤད་ཀྱང་། སྟོང་
༡ ཞོལ་པར་རྗེའི་གསུང༌། མ། ཤོག ༡༩༤ བ། འཕྲེང་། ༥
༢ སྡེ་བསྟན་དབུ་མ། ཙ། ཤོག ༢༠ ན། འཕྲེང་། ༣
༣ ཞོལ་བཀའ། མདོ་སྡེ། ཏ་ ཤོག ༤༣ བ། འཕྲེང་། ༥

8 
དབུ་མ་ཐར་འདོད་དེད་དཔོན། །
ཉིད་རྟོགས་པའི་བློ་ཁོ་ན་དབུ་མ་ཡིན་པའི་ཕྱིར་ཏེ། བདེན་སྟོང་རྟོགས་པའི་ལྟ་བ་རང་ལུགས་ལ་
ཁས་ལེན་པ་ཐམས་ཅད་དབུ་མ་པར་གསུངས་པ་དང་། བསྟན་བཅོས་འདི་རྣམས་ཀྱང་མངོན་
པའི་བསྟན་བཅོས་ཁོ་ན་ཡིན་པའི་ཕྱིར་ཏེ། འདི་རྣམས་ཀྱིས་ཟག་མེད་ཀྱི་ཤེས་རབ་བསྟན་བྱའི་
གཙོ་བོར་བྱེད་པའི་ཕྱིར། མངོན་པ་གོང་འོག་གཉིས་ནི་འདི་ནས་བཤད་པར་ལྟར་གྱི་མངོན་
པའི་བསྟན་བཅོས་རྣམ་དག་ཏུ་མི་རིགས་ཏེ་དེའི་དངོས་ཀྱི་བརྗོད་བྱའི་གཙོ་བོར་གྱུར་པའི་མངོན་
པ་མེད་པའི་ཕྱིར་ཏེ། དེར་གྱུར་པའི་ཟག་མེད་ཀྱི་ཤེས་རབ་མེད་པའི་ཕྱིར་ཏེ། བདེན་སྟོང་
རྟོགས་པའི་ལྟ་བ་དེའི་དངོས་ཀྱི་བརྗོད་བྱ་མ་ཡིན་ཞིང་། དེ་ལས་སེམས་བདེན་གྲུབ་ཏུ་བསྟན་
པའི་ཕྱིར། རྒྱས་པར་ནི། གསུང་རབ་སྤྱིའི་གུང་བསྒྲིག་ཚུལ་དང་། བསྟན་བཅོས་འདིའི་ཐོག་
མཐའ་བར་གསུམ་གྱི་རིགས་ལམ་བསྒྲིག་ཚུལ་ལས་ཤེས་པར་བྱའོ། །
༈ །གཉིས་པ་གཞུང་སོ་སོའི་དཀའ་གནས་དཔྱད་པ་ལ། མཆོད་བརྗོད་ཀྱི་དཀའ་
གནས་ལ་དཔྱད་པ། རྒྱུའི་ས་རྣམས་ཀྱི་དཀའ་གནས་ལ་དཔྱད་པ། འབྲས་བུའི་སའི་དཀའ་
གནས་ལ་དཔྱད་པ་དང་གསུམ། དང་པོ་ལ་ཚིགས་བཅད་དང་པོ་གཉིས་ཀྱི་དཀའ་གནས་ལ་
དཔྱད་པ་དང་།ཚིགས་བཅད་ཐ་མ་ཕྱེད་གཉིས་ཀྱི་དཀའ་གནས་ལ་དཔྱད་པ་གཉིས། དང་པོ་ནི།
རང་འགྲེལ་ ༡ ལས། དབུ་མའི་བསྟན་བཅོས་ལ་འཇུག་པར་བྱ་བའི་ཕྱིར་དབུ་མ་ལ་འཇུག་པ་
རྩོམ་པར་འདོད་པས་ཡང་དག་པར་རྫོགས་པའི་སངས་རྒྱས་དང་བྱང་ཆུབ་སེམས་དཔའ་རྣམ་
པས་ཀྱང་ཆེས་ཐོག་མ་ཁོ་ནར་བཅོམ་ལྡན་འདས་སྙིང་རྗེ་ཆེན་པོ་སངས་རྒྱས་ཉིད་ཀྱི་རྒྱུ་ཕུན་སུམ་
ཚོགས་པ་དང་པོ། སེམས་ཅན་འཁོར་བའི་བཙོན་རར་བསྡམས་པ། སྐྱབས་མེད་པ་དཔག་ཏུ་
མེད་པ། མ་ལུས་པ་ཡོངས་སུ་སྐྱོབ་པའི་མཚན་ཉིད་ཅན་ལ་བསྟོད་པར་འོས་པ་ཉིད་དུ་བསྟན་
པའི་ཕྱིར། ཉན་ཐོས་སངས་རྒྱས་འབྲིང་རྣམས་ཐུབ་དབང་སྐྱེས། །སངས་རྒྱས་བྱང་ཆུབ་
༡ སྡེ་བསྟན་དབུ་མ། འ། འཇུག་པ་རང་འགྲེལ། ཤོག ༢༢༠ ན། འཕྲེང་། ༡

9 བཀྲས་ལྷུན་ཐོས་གླིང་གྲྭ་ཚང་།
སེམས་དཔའ་ལས་འཁྲུངས་ཤིང་།།སྙིང་རྗེའི་སེམས་དང་གཉིས་སུ་མེད་བློ་དང་། བྱང་ཆུབ་
སེམས་ནི་རྒྱལ་སྲས་རྣམས་ཀྱི་རྒྱུ། །ཞེས་སོགས་ཚིགས་སུ་བཅད་པ་གཉིས་སྨོས་སོ། །ཞེས་
གསུངས་ལ།
དེའི་དོན་གོ་བདེ་བར་བསྡུས་ན། སློབ་དཔོན་གྱིས་བསྟན་བཅོས་རྩོམ་པའི་ཐོག་མར་
སྙིང་རྗེ་ཆེན་པོ་ལ་དངོས་སུ་བསྟོད་ཕྱག་མཛད་པའི་རྒྱུ་མཚན་ཡོད་དེ། བརྩེ་བ་སྙིང་རྗེ་ཆེན་པོ་
ཉིད་རྒྱལ་བའི་ལོ་ཏོག་ཕུན་ཚོགས་འདིའི་ཐོག་མཐའ་བར་གསུམ་དུ་གལ་ཆེ་བའི་ཕྱིར། ཐོག་
མར་གལ་ཆེ་སྟེ། བྱང་ཆུབ་ཀྱི་སེམས་དང་གཉིས་སུ་མེད་པའི་ཡེ་ཤེས་ཀྱི་རྩ་བ་ཡང་སྙིང་རྗེ་
ཉིད་ལ་རག་ལས་པའི་ཕྱིར། དཔེར་ན་མྱུ་གུ་དང་པོར་སྐྱེད་པ་ལ་ས་བོན་གལ་ཆེ་བ་ལྟར་རོ།
།རང་འགྲེལ་ ༡ ལས། བྱང་ཆུབ་ཀྱི་སེམས་དང་གཉིས་སུ་མེད་པའི་ཡེ་ཤེས་ཀྱི་རྩ་བ་ཡང་
སྙིང་རྗེ་ཉིད་ཡིན་པའི་ཕྱིར། སྙིང་རྗེ་གཙོ་བོ་ཉིད་དུ་བསྟན་པར་འདོད་པས། གང་ཕྱིར་བརྩེ་ཉིད་
རྒྱལ་བའི་ལོ་ཏོག་ཕུན་ཚོགས་འདིའི་ཞེས་སོགས་སྨོས་པའི་ཕྱིར། བར་དུ་གལ་ཆེ་སྟེ། ཐེག་པ་
ཆེན་པོར་སེམས་བསྐྱེད། ཕྱིན་དྲུག་བསྡུ་བའི་དངོས་པོ་བཞི་ལ་བསླབ་སྟེ་གྲངས་མེད་དུ་མར་
ཚོགས་གཉིས་རླབས་ཆེན་བསགས་ཏེ། རྫོགས་པའི་སངས་རྒྱས་ཀྱི་གོ་འཕང་ཐོབ་པ་སྙིང་རྗེ་
ཉིད་ལ་རག་ལས་པའི་ཕྱིར། དཔེར་ན། མྱུ་གུ་གོང་ནས་གོང་དུ་འཕེལ་བ་ལ། ཆུ་ལུད་གལ་
ཆེ་བ་ལྟར་རོ། །ཐ་མར་གལ་ཆེ་སྟེ། དེ་བཞིན་གཤེགས་པ་རྣམས་ལ་བརྟེན་ནས་ཉན་རང་དགྲ་
བཅོམ་པ་དང་། ཐེག་ཆེན་འཕགས་པའི་ཚོགས་བར་མ་ཆད་དུ་འབྱུང་བ་སྙིང་རྗེ་ཉིད་ལ་རག་
ལས་པའི་ཕྱིར། དཔེར་ན་ལོ་ཏོག་ལ་གདུལ་བྱ་རྣམས་ཀྱིས་ཡུན་རིང་དུ་ལོངས་སྤྱོད་པ་ལ་འབྲུ་
རྣམས་སྨིན་པ་དེ་གལ་ཆེ་བ་ལྟར་རོ།།དཀོན་མཆོག་བརྩེགས་པའི་མདོ་ ༢ ལས། འོད་སྲུངས་
༡ སྡེ་བསྟན་དབུ་མ། འ འཇུག་པ་རང་འགྲེལ། ཤོག ༢༢༢ བ་ འཕྲེང་། ༣
༢ ཞོལ་བཀའ། དཀོན་བརྩེགས་ ཆ་ ཤོག ༢༣༧ བ། འཕྲེང་། ༦

10 _ དབུ་མ་ཐར་འདོད་དེད་དཔོན།
འདི་ལྟ་སྟེ། དཔེར་ན་ཟླ་བ་ཚེས་པ་ལ་ཕྱག་འཚལ་བ་ལྟར་ཉ་བ་ལ་ནི་མ་ཡིན་ནོ། །འོད་སྲུངས་
དེ་བཞིན་དུ། གང་ཞིག་ང་ལ་རབ་ཏུ་དད་པ་དེ་དག་གིས་བྱང་ཆུབ་སེམས་དཔའ་རྣམས་ལ་ཕྱག་
བྱ་ཡི་དེ་བཞིན་གཤེགས་པ་རྣམས་ལ་དེ་ལྟ་མ་ཡིན་ནོ། །དེ་ཅིའི་ཕྱིར་ཞེ་ན། བྱང་ཆུབ་སེམས་
རྣམས་ལས་ནི་དེ་བཞིན་གཤེགས་པ་རྣམས་འབྱུང་ངོ༌། །ཞེས་གསུངས་པའི་ཕྱིར།
།དེ་ཡང་། ཞིབ་མོར་དཔྱད་ན། ཉན་རང་དགྲ་བཅོམ་པ་རྣམས་ནི་ཆོས་ཅན། རང་གི་
རྒྱུར་གྱུར་པའི་ཐུབ་དབང་ལས་འཁྲུངས་སྟེ། དེ་ཉིད་ཀྱི་གསུང་རབ་ཀྱི་དོན་ལ་ཉན་བསམ་སྒོམ་
གསུམ་བྱས་པས་རང་ཉིད་འདོད་པ་རྫོགས་པར་བྱས་པའི་ཕྱིར། ཐུབ་པའི་དབང་པོ་རྣམས་ནི་
ཆོས་ཅན། བྱང་ཆུབ་སེམས་དཔའ་ལས་འཁྲུངས་ཏེ། དེ་ལྟར་དུ་སྔར་བཤད་པའི་དཀོན་
མཆོག་བརྩེགས་པའི་ལུང་དང་། དྲི་མ་མེད་པའི་རིགས་པས་གྲུབ་པའི་ཕྱིར། རང་འགྲེལ་
༡ ལས། དེའི་ཕྱིར་དེ་ལྟར་ན། རིགས་པ་དང་ལུང་དག་གིས་དེ་བཞིན་གཤེགས་པ་རྣམས་
བྱང་ཆུབ་སེམས་དཔའ་ལས་འཁྲུངས་པ་ཡིན་ནོ། །ཞེས་གསུངས་པ་འདིས་གྲུབ་པ་ཡིན་ནོ།
།ཞེས་འབྱུང་བའི་ཕྱིར། རིགས་པས་སྒྲུབ་པའི་རྒྱུ་མཚན་ཡོད་དེ། བདག་ཅག་གི་སྟོན་པ་ལྟ་བུ་
རང་དང་རྒྱུད་གཅིག་ཏུ་གྱུར་པའི་བྱང་སེམས་ཀྱིས་ཉེར་ལེན་བྱས་ཤིང་། སྔོན་མགོན་པོ་འཇམ་
པའི་དབྱངས་ཀྱིས་དགེ་བའི་ཤེས་གཉེན་མཛད་པ་ལ་བརྟེན་ནས་འཁྲུངས་པ་ཡིན་པའི་ཕྱིར།
ཐེག་ཆེན་ལམ་ལ་གསར་དུ་ཞུགས་མ་ཐག་པའི་བྱང་སེམས་དབང་རྣོན་ཆོས་ཅན། ལམ་མ་
ཞུགས་ཀྱི་གནས་སྐབས་ཀྱི་སྙིང་རྗེ་ཆེན་པོ་དང་། གཞན་དོན་དུ་རྫོགས་བྱང་ཐོབ་འདོད་ཀྱི་བློ་
དང༌། །བདེན་སྟོང་རྟོགས་པའི་བློ་གསུམ་ལས་འཁྲུངས་ཏེ་དེ་རྣམས་ཕན་འདོགས་བྱེད་དུ་ཡོད་
མེད་ཀྱི་རྗེས་སུ་འགྲོ་ལྡོག་བྱེད་པའི་ཕྱིར། །
།འོ་ན་གང་ཟག་དེ་རྣམས་ཀྱི་སྒྲ་བཤད་ལ་སོགས་པ་ཇི་ལྟ་བུ་ཞེ་ན། ཉན་ཐོས་དགྲ་བཅོམ་
༡ སྡེ་བསྟན། དབུ་མ། འ། འཇུག་པ་རང་འགྲེལ། ཤོག ༢༢༢ ན། འཕྲེང་། ༣

11་ བཀྲས་ལྷུན་ཐོས་གླིང་གྲྭ་ཚང་།
པ་ལྟ་བུ་ལ་ཉན་ཐོས་ཞེས་བརྗོད་པའི་རྒྱུ་མཚན་ཡོད་དེ། དེ་བཞིན་གཤེགས་པ་ལས་རྟེན་འབྲེལ་
ཟབ་མོའི་དོན་ཐོས་ཤིང་སྒོམ་པའི་འབྲས་བུ་ཉན་ཐོས་ཀྱི་བྱང་ཆུབ་ཐོབ་པ་ན་དོན་དེ་གཞན་ལ་ཐོས་
པར་བྱེད་པས་དེ་ལྟར་བརྗོད་པའི་ཕྱིར། མདོ་སྡེ་ ༡ ལས། འདི་ལྟར་བྱ་བ་བྱས་སོ། །འདི་
ལས་སྲིད་པ་གཞན་མི་ཤེས་སོ། ཞེས་སོགས་འབྱུང་བའི་ཕྱིར། འདི་ལ་ཐོས་སྒྲོགས་ཞེས་པའི་
རྒྱུ་མཚན་ཡོད་དེ། ཐེག་ཆེན་གྱི་རྒྱུ་དང་འབྲས་བུའི་བྱང་ཆུབ་གཞན་ལས་ཐོས་ནས་ཐེག་པ་ཆེན་
པོའི་རིགས་ཅན་གཞན་ལ་སྒྲོགས་པར་བྱེད་ཅིང་། རང་ཉིད་ཀྱིས་ཅུང་ཟད་ཀྱང་ཉམས་སུ་མི་
ལེན་པའི་ཕྱིར། དམ་ཆོས་པདྨ་དཀར་པོ་ ༢ ལས། མགོན་པོ་དེ་རིང་བདག་ཅག་ཉན་ཐོས་
གྱུར། །བྱང་ཆུབ་དམ་པ་ཡང་དག་བསྒྲག་པར་བགྱི། །བྱང་ཆུབ་པ་ཡི་སྒྲ་ཡང་རབ་ཏུ་བརྗོད།
།དེ་བས་བདག་ཅག་ཉན་ཐོས་མི་བཟད་འདྲ། །ཞེས་གསུངས་ལ། བྱང་ཆུབ་སེམས་དཔའ་
རྣམས་ནི། ཐོས་སྒྲོགས་དང་འདྲ་བའི་རྒྱུ་མཚན་ཡིན་ལ། ཉན་ཐོས་རྣམས་ལ་ནི་ཐོས་སྒྲོགས་
དངོས་ཀྱི་རྒྱུ་མཚན་ཡིན་པའི་ཕྱིར། བྱང་ཆུབ་དང་པོ་ནི་ཐེག་ཆེན་གྱི་བྱང་ཆུབ་དང་། གཉིས་པ་
ནི་དེར་བགྲོད་པའི་ལམ་ལ་བྱེད་པ་དགོངས་པར་སྣང་ངོ། །ཁ་ཅིག ། ཚིགས་སུ་བཅད་པ་དེ་
རྣམས་ཐེག་པ་ཆེན་པོར་སེམས་བསྐྱེད་བྱང་སེམས་ཀྱི་སྤྱོད་པ་ལ་ཚུལ་བཞིན་སློབ་པར་མི་ནུས་
པའི་བྱང་སེམས་འགའ་ཞིག་གི་སྨྲེ་སྔགས་ཀྱི་ཚིག་ཡིན་ཟེར་བ་མི་རིགས་ཏེ། འདི་ནི་པད་
དཀར་དུ་ཤཱ་རིའི་བུ་ལ་སོགས་པའི་ཉན་ཐོས་སུ་གྲགས་པ་མང་པོ་ཞིག་རྫོགས་བྱང་དུ་ལུང་
བསྟན་ཅིང་མཐར་ཐུག་ཐེག་པ་གསུམ་དུ་བསྟན་པ་དྲང་དོན་དང་། གཅིག་ཏུ་བསྟན་པ་ངེས་དོན་
དུ་བསྟན་ཏེ། ཉན་ཐོས་རྣམས་སྤྲོ་ཤུགས་འཕེལ་བ་ན། འོད་སྲུངས་ཆེན་པོས་སྟོན་པ་ལ་ཞུས་
པའི་ངོ་མཚར་བའི་གཏམ་ཡིན་པའི་ཕྱིར་ཏེ། པད་དཀར་ ༣ ལས། རྒྱ་ཆེན་ཟག་པ་མ་
༡ ཞོལ་བཀའ། འདུལ་བ། ཁ། ཤོག ༤༦ ན། འཕྲེང་། ༤
༢ སྡེ་བསྟན། དབུ་མ། འ། འཇུག་པ་རང་འགྲེལ། ཤོག ༢༢༡ ན། འཕྲེང་། ༤
༣ ཞོལ་བཀའ། མདོ་སྡེ། ཇ། ཤོག ༧༢ ན། འཕྲེང་། ༡ ལེའུ་བཞི་པའི་ཚིགས་བཅད་ ༥༣ དང་། ༥༤

12 དབུ་མ་ཐར་འདོད་དེད་དཔོན།
མཆིས་དེ་རིང་ཐོབ། །མགོན་པོ་དེ་རིང་བདག་ཅག་སྒྲོགས་གྱུར་ཏེ། །བྱང་ཆུབ་དམ་པ་ཡང་
དག་བསྒྲག་པར་བགྱི། །བྱང་ཆུབ་པ་ཡི་སྒྲ་ཡང་རབ་ཏུ་བརྗོད། །དེ་བས་བདག་ཅག་སྒྲོགས་པ་
མི་བཟད་འདྲ། །མགོན་པོ་དང་ནི་བདག་ཅག་སྒྲོགས་གྱུར་ཏེ།།ལྷ་དང་བཅས་པའི་འཇིག་རྟེན་
བདུད་དང་བཅས། །ཚངས་པར་བཅས་པའི་སེམས་ཅན་ཐམས་ཅད་ཀྱིས། །བདག་ཅག་ཤིན་
ཏུ་མཆོད་པར་འོས་པ་ལགས། །ཅེས། པད་དཀར་ཉིད་ཡེ་ཤེས་སྡེས་བསྒྱུར་པ་ལས་གསུངས་
པའི་ཕྱིར། །
རང་རྒྱལ་དགྲ་བཅོམ་ལྟ་བུ་ལ་རང་སངས་རྒྱས་ཞེས་བརྗོད་པའི་རྒྱུ་མཚན་ཡོད་དེ།
ལུང་མེད་པར་བདག་ཉིད་གཅིག་པུའི་ཕྱིར་དུ་གཞན་གྱི་གདམས་ངག་ལ་ལྟོས་པ་མེད་པར་རང་
གི་བྱང་ཆུབ་མངོན་དུ་བྱེད་ནུས་པས་དེ་ལྟར་བཤད་པའི་ཕྱིར་རོ། སངས་རྒྱས་འབྲིང་པོ་སྟེ་དེ་ཁོ་
ན་ཉིད་ཁོང་དུ་ཆུད་པ་འབྲིང་པོར་སྟོན་པའི་རྒྱུ་མཚན་ཡོད་དེ། རང་རྒྱལ་ནི་དེ་ཁོ་ན་ཉིད་ཁོང་དུ་
ཆུད་ཚུལ་ཉན་ཐོས་ལས་ལྷག་ཅིང་། སངས་རྒྱས་དང་བྱང་སེམས་གོང་མ་རྣམས་ལས་དམན་
པའི་ཕྱིར། ཁྱབ་སྟེ། སངས་རྒྱས་ཀྱི་དེ་ཉིད་གང་ཟག་གསུམ་ཆར་ལ་ཡང་འཇུག་སྟེ། ཞེས་
གསུངས་པའི་དོན། ཏཏྟབུདྡྷ་ཞེས་པའི་སྒྲ་གང་ཟག་གསུམ་ཀ་ལ་འཇུག་པའི་དོན་ཡིན་པའི་
ཕྱིར། ཏཏྟཱ་ནི་དེ་ཁོ་ན་ཉིད་དང་། བུདྡྷ་ཁོང་དུ་ཆུད་པ་ལའོ་ཞེས་བཤད་པའི་ཕྱིར། བུ་ངྷ་ཁོང་དུ་
ཆུད་པ་ལ་འཇུག་པ་མི་འཐད་པར་ཐལ། བུ་ངྷ་སངས་རྒྱས་ཁོ་ན་ལ་འཇུག་པའི་ཕྱིར་ཏེ། དེ་
ལྟར་བཤད་པའི་ཕྱིར་ཞེ་ན། མ་ཁྱབ་པར་ཐལ། བུ་དྡཱའི་སྒྲ་གཉིད་སད་པ་དང་། པད་འདབ་
རྒྱས་པ་ཁོ་ན་ལ་འཇུག་པར་ཐལ་བའི་སྐྱོན་ཡོད་པའི་ཕྱིར། །ཇི་ལྟར་ཞེ་ན། །བུ་དྨ་ཞེས་པའི་སྒྲ་
ཆོས་ཅན། པད་འདབ་རྒྱས་པ་ཁོ་ན་ལ་འཇུག་པར་ཐལ། དེ་ལ་འཇུག་པར་བཤད་པའི་ཕྱིར།
དེས་ན་སངས་རྒྱས་འབྲིང་པོར་འདོད་པ་དང་བཤད་པ་ནི། དེ་ཁོ་ན་ཉིད་རྟོགས་པ་ལ་བྱེད་ན་

13 བཀྲས་ལྷུན་ཐོས་གླིང་གྲྭ་ཚང་།
རིགས་ཀྱི། གཞན་དུ་མི་རིགས་པ་ཁོ་ན་འོ། །རང་སངས་རྒྱས་དེ་ཁོ་ན་ཉིད་རྟོགས་ཚུལ་ཉན་
ཐོས་ལས་ལྷག་པའི་རྒྱུ་མཚན་ཡོད་དེ། བསྐལ་པ་བརྒྱར་བསོད་ནམས་དང་ཡེ་ཤེས་ལ་གོམས་
པ་ལྷུར་བླངས་ཏེ་ལམ་གྱི་གོམས་པ་བསྲིང་བར་ནུས་ཤིང་། ཉན་ཐོས་ཀྱིས་དེ་ལྟར་མི་ནུས་པའི་
ཕྱིར། རང་སངས་རྒྱས་དེ། སངས་རྒྱས་དང་བྱང་སེམས་གོང་མ་རྣམས་ལས་དམན་ཏེ།
བསོད་ནམས་དང་ཡེ་ཤེས་ཀྱི་ཚོགས་གཉིས་དང་། སེམས་ཅན་ཐམས་ཅད་ལ་དུས་ཐམས་ཅད་
དུ་འཇུག་པའི་ཐུགས་རྗེ་ཆེན་པོ་སོགས་དེ་ལ་མེད་པའི་ཕྱིར། རང་སངས་རྒྱས་རྣམས་ཀྱིས་དེ་
བཞིན་གཤེགས་པ་ལས་བརྟེན་འབྲེལ་ཟབ་མོའི་ཆོས་ཐོས་པས་རང་གི་འདོད་པ་རྫོགས་པར་
བཤད་པ་དེ་མི་འཐད་པར་ཐལ། །རྟེན་འབྲེལ་ཟབ་མོ་ཐོས་པའི་ཚེ་དེ་ཉིད་ལ་རང་རྒྱལ་གྱི་བྱང་
ཆུབ་མི་ཐོབ་པའི་ཕྱིར་ཞེ་ན། མ་ཁྱབ་པར་ཐལ། རྟེན་འབྲེལ་ཐོས་པའི་ཚེ་དེ་ཉིད་ཁོ་ན་ལ་
དགོངས་པ་མིན་ཞིང་། རྟེན་འབྲེལ་ཐོས་པ་ལ་བརྟེན་ནས་ཚེ་རབས་གཞན་དུ་གདོན་མི་ཟ་བར་
བྱང་ཆུབ་ཐོབ་པར་འགྱུར་བའི་ཕྱིར། དཔེར་ན་ཚེ་རབས་གཞན་དུ་མྱོང་ངེས་ཀྱི་ལས་སྟོབས་
ལྡན་བཞིན། བཞི་བརྒྱ་པར ༡༡ དེ་ཉིད་ཤེས་པས་གལ་ཏེ་འདིར། ། མྱ་ངན་འདས་པ་མ་ཐོབ་
ཀྱང་། ། སྐྱེ་བ་གཞན་དུ་འབད་མེད་པར། །ངེས་པར་ཐོབ་འགྱུར་ལས་བཞིན་ནོ། །ཞེས་
གསུངས་ཤིང་། རྩ་ཤེ་ ༨ ལས་ཀྱང་། རྫོགས་སངས་རྒྱས་རྣམས་མ་བྱུང་ཞིང་། །ཉན་ཐོས་
རྣམས་ཀྱང་ཟད་པ་ན། །རང་སངས་རྒྱས་ཀྱི་ཡེ་ཤེས་ནི། །བརྟེན་པ་མེད་ལ་རབ་ཏུ་འབྱུང༌།
།ཞེས་བཤད་པའི་ཕྱིར། སངས་རྒྱས་བཅོམ་ལྡན་འདས་ལ་ཐུབ་པའི་དབང་པོ་ཞེས་བརྗོད་
པའི་རྒྱུ་མཚན་ཡོད་དེ། གོང་ན་མེད་པའི་ཆོས་ཀྱི་དབང་ཕྱུག་ཕུན་སུམ་ཚོགས་པ་མངའ་ཞིང་།
དེའི་བཀས་ཉན་ཐོས་དང་རང་སངས་རྒྱས་ལ་སོགས་པ་རྣམས་དང་ཐེག་ཆེན་གྱི་རིགས་ཅན་
༡ སྡེ་བསྟན་དབུ་མ་ ཚ་ ཤོག ༡༠ ན འཕྲེང་། ༢
༢ སྡེ་བསྟན་དབུ་མ། ཙ་ ཤོག ༡༡ ན། འཕྲེང་། ༥

14 དབུ་མ་ཐར་འདོད་དེད་དཔོན།
རྣམས་ལ་ཡང་མངའ་བསྒྱུར་བའི་ཕྱིར། །
འོ་ན་སྙིང་རྗེ་ལ་སོགས་པའི་ཆོས་གསུམ་པོ་དེ་ཇི་ལྟ་བུ་ཞེ་ན། གཞན་གཉིས་ནི་གོ་སླ་
ཞིང་། བྱང་ཆུབ་ཀྱི་སེམས་ནི། གཞན་དོན་དུ་རྫོགས་བྱང་ཐོབ་པར་འདོད་པའི་བློ་སྒོམ་པའི་
གནས་སྐབས་ལ་ཐེག་ཆེན་ཀུན་རྫོབ་སེམས་བསྐྱེད་དང་དམིགས་རྣམ་འདྲ་བས་དེར་བཏགས་པ་
ཙམ་ཡིན་ཏེ། བུ་རམ་གྱི་ཤུན་པའི་རོ་ལ་ཡང་བུ་རམ་གྱི་རོར་བཏགས་པ་བཞིན། ལྷག་བསམ་
བསྐུལ་བ་ ༡ ལས། བུ་རམ་ཤིང་ཤུན་སྙིང་པོ་ཅི་ཡང་མེད། །དགའ་བར་བྱ་བའི་རོ་ནི་ནང་ན་
འདུག །ཤུན་པ་ཟོས་པའི་མིས་ནི་བུ་རམ་རོ། །ཞིམ་པོ་རྙེད་པར་ནུས་པ་མ་ཡིན་ནོ། །ཇི་ལྟར་
ཤུན་པ་དེ་བཞིན་སྨྲ་བ་སྟེ། །རོ་ལྟ་བུ་ནི་འདི་ལ་དོན་སེམས་ཡིན། །ཞེས་གསུངས་པའི་ཕྱིར།
འདིར་དངོས་སུ་བསྟན་པའི་བྱང་ཆུབ་ཀྱི་སེམས་ནི། ལམ་མ་ཞུགས་ནས་ཀྱང་ཡོད་ལ། ཐེག་
པ་ཆེན་པོའི་ཀུན་རྫོབ་སེམས་བསྐྱེད་ནི། གཞན་དོན་དུ་ཡང་དག་པར་རྫོགས་པའི་བྱང་ཆུབ་ལ་
དམིགས་ཤིང༌། སེམས་བསྐྱེད་སྒོམ་པའི་མྱོང་བ་ཁྱད་པར་ཅན་སྐྱེས་པའི་གཙོ་སེམས་ཡིན་
པར་མངོན་པར་རྟོགས་པའི་རྒྱན་སོགས་ལས་བཤད་པར་དགོངས་པ་རབ་གསལ་ལས་
གསུངས་སོ།
། ཁ་ཅིག་ན་རེ། །གལ་ཏེ་བྱང་ཆུབ་སེམས་དཔའ་རྣམས་ཀྱང་དེ་བཞིན་གཤེགས་པས་
ཉེ་བར་བསྟན་པ་ལས་སྐྱེས་པར་གྱུར་པས་རྒྱལ་བའི་སྲས་ཞེས་བརྗོད་པ་མ་ཡིན་ནམ། དེའི་
ཕྱིར་ཇི་ལྟར་སངས་རྒྱས་བཅོམ་ལྡན་འདས་རྣམས་བྱང་ཆུབ་སེམས་དཔའ་ལས་འཁྲུངས་ཤེ་ན།
འདི་ནི་བདེན་མོད་ཀྱི། །འོན་ཀྱང་རྒྱུ་གཉིས་ཀྱིས་བྱང་ཆུབ་སེམས་དཔའ་རྣམས་སངས་རྒྱས་
བཅོམ་ལྡན་འདས་ཀྱི་རྒྱུར་འགྱུར་རོ། །ཞེས་སོགས་གསུངས་པ་མི་རིགས་པར་ཐལ། བྱང་
༡ ཞོལ་བཀའ། དཀོན་བརྩེགས། ཅ། ཤོག ༢༦༧ ན། འཕྲེང༌། ༤
༢ ཐའི་པར། དེབ། འཇུག་པ་རང་འགྲེལ། ཤོག ༤། འཕྲེང་། ༡༡

15 བཀྲས་ལྷུན་ཐོས་གླིང་གྲྭ་ཚང་།
ཆུབ་སེམས་དཔའ་རྣམས་རྒྱལ་བའི་སྲས་ཡིན་པས་རྒྱལ་བ་ལས་འཁྲུངས་ཀྱང༌། རྒྱལ་བ་
རྣམས་བྱང་ཆུབ་སེམས་དཔའ་ལས་འཁྲུངས་པ་མི་འགལ་པའི་རྒྱུ་མཚན་བསྟན་དགོས་པ་གང་
ཞིག དེ་ལྟ་བུ་མ་བསྟན་པའི་ཕྱིར། གཏན་ཚིགས་དང་པོ་གྲུབ་པར་ཐལ། འདི་ནི་བདེན་མོད་
ཀྱི་ཞེས་གསུངས་པའི་ཕྱིར་ཞེ་ན། མ་ཁྱབ་པར་ཐལ། །འདིས་བྱང་ཆུབ་སེམས་དཔའ་རྣམས་
རང་གི་ཡབ་ཏུ་གྱུར་པའི་རྒྱལ་བ་འགའ་ཞིག་གི་སྲས་ཡིན་པས་རྒྱལ་སྲས་སུ་བཤད་པ་ན། དེ་
ལས་རྒྱལ་བ་རྣམས་འཁྲུངས་པ་མི་རིགས་སྙམ་པའི་དོགས་པ་འབྱུང་བར་བསྟན་པ་ཙམ་ཡིན་
པའི་ཕྱིར། རྒྱལ་བ་རྣམས་བྱང་ཆུབ་སེམས་དཔའ་ལས་འཁྲུངས་པར་སྒྲུབ་པ་ན། བྱང་སེམས་
དེ་ལས་མ་འཁྲུངས་པར་རྟོགས་ནུས་ཏེ། སློབ་ལམ་གྱི་བྱང་སེམས་ཀྱིས་ལམ་ཉམས་སུ་
བླངས་པ་ལས་ཐོབ་པའི་སངས་རྒྱས་དེའི་སྲས་བྱང་སེམས་དེ་ཉིད་མིན་པར་རྟོགས་ཤིང་།
བདག་ཅག་གི་སྟོན་པ་ལས་གསར་དུ་བྱང་སེམས་སུ་སྐྱེས་པ་དེ་སངས་རྒྱས་དེའི་སྲས་ཡིན་ཀྱང་
བྱང་སེམས་དེ་ལས་བདག་ཅག་གི་སྟོན་པ་འཁྲུངས་པ་མིན་པར་རྟོགས་ནུས་པའི་ཕྱིར། དཔེར་
ན། ལྷས་བྱིན་གྱི་བུ་དེ་ཉིད་ལྷས་བྱིན་གྱི་བུ་ཡིན་པར་རྟོགས་ན་དེ་དེའི་ཕ་མ་ཡིན་པར་རྟོགས་ནུས་
པའི་ཕྱིར། མདོར་ན་བྱང་ཆུབ་སེམས་དཔའ་རྒྱལ་བའི་སྲས་པོ་ཡིན་ཀྱང་རྒྱལ་བ་དེ་ལས་
འཁྲུངས་པ་མིན་པར་ཐལ་བའི་རྒྱུ་མཚན་བསྟན་མི་དགོས་ཏེ། བྱང་ཆུབ་སེམས་དཔའ་
རྣམས་རྒྱལ་བའི་སྲས་སུ་མ་བསྟན་པའི་ཕྱིར་ཏེ། རང་གི་ཡབ་དུ་གྱུར་པའི་རྒྱལ་བ་འགའ་ཞིག་
གི་སྲས་སུ་བསྟན་པ་ཙམ་ཡིན་པའི་ཕྱིར། འདིར་ཡབ་སྲས། ཡུམ་སྲས། ཕ་མ་བུ་ཚ་རྣམས་
རྒྱུ་འབྲས་སུ་གྲགས་ཀྱང་། ཕ་མས་བུ་ཚ་ཟོས་ཤིང་བཙོངས་པ་དང་། བུ་ཚས་ཕ་མ་བསད་ཅིང་
བཏོན་པ་སོགས་སྒྲ་ཇི་བཞིན་པར་ཁས་ལེན་པ་ནི་འགལ་འདུ་འབའ་ཞིག་ཡིན་ཏེ། བུ་ཚའི་དུས་
སུ་ཕ་མ་མ་འདས་པར་ཐལ་བ་དང་། ཕ་མའི་དུས་སུ་བུ་ཚེ་མ་འོངས་པ་མིན་པར་ཐལ་བའམ།
ཡང་ན་དེ་ལས་བཟློག་སྟེ་ཐལ་བ་འཕངས་པས་དངོས་འགལ་གྱི་ཕུང་པོར་འགྱུར་བའི་ཕྱིར།

16 དབུ་མ་ཐར་འདོད་དེད་དཔོན།
སྟོང་ཉིད་རྟོགས་པའི་བློ་བྱང་སེམས་ཀྱི་རྒྱུར་བཤད་པ་མི་འཐད་པར་ཐལ། ཐེག་པ་
ཆེན་པོར་སེམས་བསྐྱེད་པའི་རྗེས་སུ་སྟོང་ཉིད་རྟོགས་པའི་ལྟ་བ་འཚོལ་བའི་ཕྱིར་ཞེ་ན། སྐྱོན་
མེད་དེ། ཐེག་པ་ཆེན་པོར་སེམས་བསྐྱེད་པའི་རྗེས་སུ་སྟོང་ཉིད་ཀྱི་ལྟ་བ་འཚོལ་བ་དང་།
སྟོང་ཉིད་ཀྱི་ལྟ་བ་རྙེད་པའི་རྗེས་སུ་ཐེག་པ་ཆེན་པོར་སེམས་བསྐྱེད་པ་གཉིས་ཀ་ཡོད་པའི་ཕྱིར་
ཏེ། དབུ་མ་རྒྱན་ ༡ ལས། ཡང་དག་ཤེས་འཚོལ་སྔོན་བཏང་སྟེ། །དོན་དམ་རྣམ་པར་ངེས་
གྱུར་ནས། །ལྟ་ངན་འཐིབས་གནས་འཇིག་རྟེན་ལ། །སྙིང་རྗེ་ཀུན་ནས་བསྐྱེད་ནས་སུ། །འགྲོ་
དོན་བྱེད་པར་དཔའ་གྱུར་པ། ་ །བྱང་ཆུབ་བློ་རྒྱས་མཁས་པ་ནི། །བློ་དང་སྙིང་རྗེས་བརྒྱན་པ་
ཡིས། །ཐུབ་པའི་བརྟུལ་ཞུགས་ཡང་དག་སྤྱོད། །ཡང་དག་དད་པའི་རྗེས་འབྲང་བ། །རྫོགས་
པའི་བྱང་ཆུབ་སེམས་བསྐྱེད་ནས། །ཐུབ་པའི་བརྟུལ་ཞུགས་བླངས་བྱས་ཏེ། །དེ་ནི་ཡང་དག་
ཤེས་ཚོལ་བརྩོན། །ཞེས་གསུངས་པའི་ཕྱིར། ཐེག་ཆེན་ལམ་ལ་གསར་དུ་ཞུགས་མ་ཐག་པའི་
བྱང་སེམས་དབང་རྣོན་གྱི་རྒྱུར་གྱུར་པའི་སྙིང་རྗེའི་སེམས། བདེན་སྟོང་རྟོགས་པའི་བློ།
གཞན་དོན་དུ་རྫོགས་བྱང་ཐོབ་པར་འདོད་པའི་སེམས་གསུམ་ཡོད་པ་འདི་ནི་འཕགས་པ་ཡབ་
སྲས་ཀྱི་དགོངས་པ་མཐར་ཐུག་ཡིན་ཏེ། རིན་ཆེན་འཕྲེང་བ་ ༢ ལས། བདག་ཉིད་དང་ནི་
འཇིག་རྟེན་འདིས། །བླ་མེད་བྱང་ཆུབ་ཐོབ་འདོད་ན། །དེ་ཡི་རྩ་བ་བྱང་ཆུབ་སེམས། །རི་
དབང་རྒྱལ་པོ་ལྟར་བརྟན་དང་། །ཕྱོགས་མཐས་གཏུགས་པའི་སྙིང་རྗེ་དང་། །གཉིས་ལ་མི་
བརྟེན་ཡེ་ཤེས་ལགས། ། ཞེས་སོགས་གསུངས་པའི་ཕྱིར། །
གཉིས་པ་ལ། སྤྱི་དོན་དང་། གཞུང་དོན་གཉིས། དང་པོ་ལ་སྙིང་རྗེའི་མཚན་ཉིད། །
དབྱེ་བ། བྱེད་ལས་བཤད་པ་དང་གསུམ། དང་པོ་ནི། རང་གི་དམིགས་ཡུལ་དུ་གྱུར་པའི་
༡ སྡེ་བསྟན། དབུ་མ་ ས། ཤོག ༣ ན་ འཕྲེང་། ༤
བས། གེ། ཤོག ༡༡༣ བ། འཕྲེང་། ༡

17 བཀྲས་ལྷུན་ཐོས་གླིང་གྲྭ་ཚང་།
སེམས་ཅན་དེ་ཉིད་སྡུག་བསྔལ་དང་བྲལ་བར་འདོད་པས་རབ་ཏུ་ཕྱེ་བའི་སེམས་བྱུང་དུ་
དམིགས་པ་སྙིང་རྗེའི་མཚན་ཉིད། གཉིས་པ་ལ། སེམས་ཅན་ལ་དམིགས་པའི་སྙིང་རྗེ།
ཆོས་ལ་དམིགས་པའི་སྙིང་རྗེ། དམིགས་མེད་ལ་དམིགས་པའི་སྙིང་རྗེ་དང་གསུམ། སྙིང་རྗེ་
གང་ཞིག་ སྡུག་བསྔལ་གྱིས་མནར་བས་ཁྱད་པར་དུ་བྱས་པའི་སེམས་ཅན་ཐམས་ཅད་ལ་
དམིགས་ནས་དེ་ཉིད་སྡུག་བསྔལ་དང་བྲལ་བར་འདོད་པའི་རབ་ཏུ་ཕྱེ་བ། དང་པོའི་མཚན་ཉིད།
སེམས་ཅན་མི་རྟག་པར་གྲུབ་ཟིན་པའི་གང་ཟག་གི་རྒྱུད་ཀྱི་སྙིང་རྗེ་གང་ཞིག །མི་རྟག་པའམ་
བཏགས་ཡོད་གང་རུང་གིས་ཁྱད་པར་དུ་བྱས་པའི་སེམས་ཅན་ལ་དམིགས་ནས་དེ་ཉིད་སྡུག་
བསྔལ་དང་བྲལ་བར་འདོད་པས་རབ་ཏུ་ཕྱེ་བ། གཉིས་པའི་མཚན་ཉིད། སེམས་ཅན་བདེན་
སྟོང་དུ་ཚད་མས་གྲུབ་ཟིན་པའི་གང་ཟག་གི་རྒྱུད་ཀྱི་སྙིང་རྗེ་གང་ཞིག བདེན་མེད་ཀྱིས་ཁྱད་
པར་དུ་བྱས་པའི་སེམས་ཅན་ལ་དམིགས་ནས་དེ་ཉིད་སྡུག་བསྔལ་དང་བྲལ་བར་འདོད་པས་
རབ་ཏུ་ཕྱེ་བ། གསུམ་པའི་མཚན་ཉིད། སྙིང་རྗེ་གསུམ་གྱི་ཁྱད་པར་རྣམ་པའི་སྒོ་ནས་འབྱེད་པ་
མི་རིགས་ཏེ། སྙིང་རྗེ་ཕྱི་མ་གཉིས་རྒྱུད་ལྡན་གྱི་གང་ཟག་དེས་སེམས་ཅན་བཏགས་ཡོད་དང་
བདེན་སྟོང་དུ་གྲུབ་ཟིན་ཀྱང་། སྙིང་རྗེ་གཉིས་ཀྱིས་དེ་ལྟར་མ་རྟོགས་པའི་ཕྱིར་ཏེ། རྟོགས་ན་
སྙིང་རྗེ་གཅིག་ཉིད་ལ་ཡང་འཛིན་སྟངས་ཀྱི་རྣམ་པ་མི་མཐུན་པ་གཉིས་ཡོད་པར་ཐལ་བའི་སྐྱོན་
ཡོད་པའི་ཕྱིར། སྙིང་རྗེ་གཉིས་པ་རྒྱུད་ལྡན་གྱི་གང་ཟག་ཆོས་ཅན། སེམས་ཅན་ཕུང་སོགས་ཀྱི་
ཆོས་ལ་བཏགས་པར་གྲུབ་སྟེ། སེམས་ཅན་རྟག་གཅིག་རང་དབང་ཅན་གྱི་བདག་གིས་སྟོང་
པར་ཚད་མས་གྲུབ་པའི་ཕྱིར་ཏེ། སེམས་ཅན་སྐད་ཅིག་གིས་འཇིག་པར་ཚད་མས་གྲུབ་པའི་
ཕྱིར ། སྙིང་རྗེ་དང་པོས་རྟག་གཅིག་རང་དབང་ཅན་གྱི་གང་ཟག་ལ་དམིགས་པར་འདོད་པ་
མི་རིགས་ཏེ། སེམས་ཅན་བདེན་གྲུབ་འདོད་པའི་གང་ཟག་གི་རྒྱུད་ལ་ཡང་སེམས་ཅན་ལ་
དམིགས་ནས་བདེན་གྲུབ་ཀྱིས་ཁྱད་པར་དུ་བྱས་པའི་སེམས་ཅན་ལ་མ་དམིགས་པ་ཡོད་ཅིང་།

18 ད བུ་མ་ཐར་འདོད་དེད་དཔོན།
སེམས་ཅན་བདེན་མེད་དུ་གྲུབ་ཟིན་པའི་གང་ཟག་གི་རྒྱུད་ལ་ཡང་སེམས་ཅན་ལ་དམིགས་ཀྱང་
བདེན་མེད་ཀྱིས་ཁྱད་པར་དུ་བྱས་པའི་སེམས་ཅན་ལ་མ་དམིགས་པའི་བློ་དུ་མ་ཡོད་པའི་ཕྱིར་ཏེ།
སེམས་ཅན་ལ་དམིགས་ན་བདེན་མེད་ཀྱིས་ཁྱད་པར་དུ་བྱས་པའི་སེམས་ཅན་ལ་དམིགས་པས་
མ་ཁྱབ་པའི་ཕྱིར་ཏེ། སེམས་ཅན་བདེན་མེད་དུ་རྟོགས་པའི་གང་ཟག་གི་རྒྱུད་ལ་སེམས་ཅན་
བདེན་གྲུབ་ཏུ་འཛིན་པའི་རྟོག་པ་ཡོད་ལ། སེམས་ཅད་བདེན་གྲུབ་ཏུ་འདོད་པའི་གང་ཟག་གི་
རྒྱུད་ལ་སེམས་ཅན་བདེན་མེད་དུ་འཛིན་པའི་རྟོག་པ་ཡོད་པའི་ཕྱིར། །
སྙིང་རྗེ་གསུམ་མི་འགལ་ཏེ། བཅོམ་ལྡན་འདས་ཀྱི་སྙིང་རྗེ་ཡིན་ན། སྙིང་རྗེ་གསུམ་
ག་ཡིན་དགོས་པའི་ཕྱིར་ཏེ། དེ་ཡིན་ན་སྡུག་བསྔལ་གྱིས་མནར་བས་ཁྱད་པར་དུ་བྱས་པའི་
སེམས་ཅན་སོགས་ལ་དམིགས་ནས་དེ་རྣམས་སྡུག་བསྔལ་དང་བྲལ་བར་འདོད་པའི་རྣམ་པ་
ཅན་ཡིན་དགོས་པའི་ཕྱིར་ཏེ། དེ་ཡིན་ན་སེམས་ཅན་ཐམས་ཅད་ལ་དམིགས་ནས་སྡུག་བསྔལ་
ཐམས་ཅད་དང་བྲལ་བར་འདོད་པས་ཁྱབ་པའི་ཕྱིར། དེའི་སྙིང་རྗེ་གསུམ་པ་ཆོས་ཅན། ཁྱོད་
ལ་འཛིན་སྟངས་མི་མཐུན་པ་དུ་མ་ཡོད་པར་ཐལ། སེམས་ཅན་ཐམས་ཅད་སྡུག་བསྔལ་དང་
བྲལ་འདོད་ཀྱི་རྣམ་པ་ཅན་དང་མི་རྟག་པ་དང་བདེན་མེད་ལ་སོགས་པའི་རྣམ་པ་ཅན་ཡིན་པའི་
ཕྱིར་ཞེ་ན། མ་ཁྱབ་སྟེ། སྤྱིར་སྙིང་རྗེ་ཕྱི་མ་གཉིས་ཀྱིས་སེམས་ཅན་མི་རྟག་པ་དང་བདེན་མེད་
དུ་མ་རྟོགས་པ་ལ་དགོངས་པའི་ཕྱིར་ཏེ། སངས་རྒྱས་ཀྱི་སྙིང་རྗེས་ཆོས་ཐམས་ཅད་ཇི་ལྟ་བ་
བཞིན་དུ་མངོན་སུམ་དུ་རྟོགས་པའི་ཕྱིར། དེ་ཐམས་ཅད་རྣམ་མཁྱེན་ཡིན་པའི་ཕྱིར། ཡང་ཁ་
ཅིག་ན་རེ། སེམས་ཅན་ཙམ་ལ་དམིགས་ན། བདེན་མེད་ཀྱིས་ཁྱད་པར་དུ་བྱས་པའི་སེམས་
ཅན་ལ་དམིགས་པར་འགལ་ལོ་ཞེ་ན། འོ་ན་ཚད་མ་ཆོས་ཅན། དེར་ཐལ་དེའི་ཕྱིར། མ་གྲུབ་
ན། སེམས་ཅན་ཙམ་ལ་དམིགས་པའི་སྙིང་རྗེ་ཡོད་པར་འགལ་ཞིང་། འདོད་ན། སྙིང་རྗེ་
གསུམ་པོ་ཡོད་པར་འགལ་ལོ། །རིགས་པའི་ལམ་དང་བསྟུན་ན་སྙིང་རྗེ་དང་པོས་སེམས་ཅན་

19 བཀྲས་ལྷུན་ཐོས་གླིང་གྲྭ་ཚང་།
མི་རྟག་པར་མ་རྟོགས་ཀྱང་། དེ་ཡིན་ན་དེ་ལྟར་དུ་མ་རྟོགས་པས་མ་ཁྱབ་སྟེ། སེམས་ཅན་
འཛིན་པའི་རྟོག་པས་སེམས་ཅན་མི་རྟག་པར་མ་རྟོགས་ཀྱང་། དེ་ཡིན་ན་དེ་ལྟར་མ་རྟོགས་པས་
ཁྱབ་པ་མེད་པའི་ཕྱིར། ཞེས་པ་བཞིན། བློ་གཅིག་ཉིད་ལ་འཛིན་སྟངས་འགལ་བ་དུ་མ་འབྱུང་
བ་ཡོད་དེ། བློ་གཅིག་ཉིད་ལ་ཡང་དང་པོར་ཡོད་པ་དང། དང་པོར་མེད་པ་དང། བདེན་པར་
ཡོད་པ་དང་བདེན་པར་མེད་པའི་རྣམ་པ་དུ་མ་འཆར་བ་དང་། ཆོས་ཐམས་ཅད་ཡོད་པ་ཡང་
མིན་མེད་པ་ཡང་མིན་པར་ཞེན་པ་དང༌། བདག་དང་འཇིག་རྟེན་རྟག་པར་ལྟ་བ་མི་རྟག་པར་
ལྟ་བ་སོགས་ལུང་མ་བསྟན་གྱི་ལྟ་བ་བཅུ་བཞི་ཡོད་པའི་ཕྱིར། ཡང་དག་པའི་ལྟ་བ་ལ་ཡང་
སྟོང་པ་ཉིད་ལ་གཉིས་སྣང་མ་ནུབ་པའི་གནས་སྐབས་སུ་གཞི་གཅིག་བདེན་མེད་དུ་ངེས་ཀྱང་
བདེན་གྲུབ་ཏུ་སྣང་བ་དུ་མ་ཡོད་པའི་ཕྱིར། །
གསུམ་པ་ནི། བརྩེ་བ་སྙིང་རྗེ་ཆེན་པོ་ཆོས་ཅན། བྱེད་ལས་ཁྱད་པར་ཅན་དང་ལྡན་ཏེ།
སངས་རྒྱས་ཀྱི་ཆོས་ཐམས་ཅད་མྱུར་དུ་འཐོབ་པར་བྱེད་པའི་ཕྱིར། རྟགས་གྲུབ་སྟེ། མདོ་
༡ ལས། ཆོས་གཅིག་ལག་མཐིལ་དུ་མཆིས་ན་སངས་རྒྱས་ཀྱི་ཆོས་ཐམས་ཅད་དེའི་ལག་
མཐིལ་དུ་མཆིས་པ་ལགས་སོ། །གཅིག་པུ་གང་ཞེ་ན། སྙིང་རྗེ་ཆེན་པོའོ། །ཞེས་སོགས་
གསུངས་ཤིང་། འདིར་ཡང་། གང་ཕྱིར་བརྩེ་ཉིད། ཅེས་སོགས་གསུངས་པའི་ཕྱིར། བརྩེ་
བ་སྙིང་རྗེ་ཆེན་པོ་ཉིད་རྒྱལ་བའི་ལོ་ཏོག་ཕུན་ཚོགས་འདིའི་ཐོག་མཐའ་བར་གསུམ་དུ་གལ་ཆེ་
བར་བསྟན་པ་ཆོས་ཅན། དགོས་པ་ཡོད་དེ། ཐེག་ཆེན་གྱི་རིགས་ཅན་རྣམས་ཀྱིས་རྩ་ཤེ་སོགས་
ལས་གསུངས་པའི་སྟོང་ཉིད་ཀྱི་ལྟ་བ་སྙིང་རྗེ་ཆེན་པོ་ལ་བརྟེན་ནས་སྒོམ་དགོས་ཞེས་རྟོགས་པ་
དང༌། ཐེག་པ་ཆེན་པོའི་གང་ཟག་བྱེད་པར་འདོད་པ་རྣམས་ཀྱིས་མར་ཤེས་དྲིན་དྲན་སོགས་ལ་
བརྟེན་ནས་བྱམས་སྙིང་རྗེ་ལྷག་པའི་བསམ་པ་རྣམ་པར་དག་པ་སྒོམ་པ་དང་། དེ་ལ་བརྟེན་ནས་
༡ ཞོལ་བཀའ། མདོ། ཛ༌ ཆོས་ཡང་དག་པར་སྡུད་པའི་མདོ། ཤོག ༡༣༠ བ། འཕྲེང་། ༡

20 ད བུ་མ་ཐར་འདོད་དེད་དཔོན།
ཐེག་པ་ཆེན་པོར་སེམས་བསྐྱེད་རྒྱལ་སྲས་ཀྱི་སྤྱོད་པ་ལ་བསླབ་དགོས་སོ་ཞེས་རྟོགས་པའི་
དགོས་པ་ཡོད་པའི་ཕྱིར། གཞུང་འདི་རྣམས་ཀྱི་བྱང་སེམས་སོ་སྐྱེའི་ལམ་གྱི་རིམ་པ། བསྟན་
བཅོས་ཀྱི་དགོས་སོགས་ཆོས་བཞི། རྩོམ་པར་དམ་བཅའ། རྩོམ་པར་བྱེད་པའི་རྒྱུ་རྐྱེན་ཕུན་
ཚོགས་ཐམས་ཅད་རྫོགས་པར་བསྟན་ཏེ། ཐེག་པ་ཆེན་པོའི་སེམས་བསྐྱེད་མ་ཐོབ་པ་ཐོབ་པར་
བྱེད་པ། ཐོབ་པ་མི་ཉམས་ཤིང་གོང་ནས་གོང་དུ་འཕེལ་བར་བྱེད་པའི་ཐབས་རྣམས་རྫོགས་
པར་བསྟན་པར་བསྒྲུབ་ཟིན་པའི་ཕྱིར།།
༈ གཉིས་པ་གཞུང་དོན་ནི། དཔལ་ལྡན་ཟླ་བ་གྲགས་པ་ཆོས་ཅན། བསྟན་བཅོས་
རྩོམ་པའི་ཐོག་མར་སེམས་ཅན་ལ་དམིགས་པའི་སྙིང་རྗེ་ལ་དངོས་སུ་བསྟོད་ཕྱག་མཛད་པའི་རྒྱུ་
མཚན་ཡོད་དེ། འདི་ཉིད་རྒྱལ་བའི་ལོ་ཏོག་ཕུན་ཚོགས་འདིའི་ཐོག་མཐའ་བར་གསུམ་དུ་གལ་
ཆེ་བས་དེ་ལྟར་མཛད་པའི་ཕྱིར། བསྟན་བཅོས་རྩོམ་པའི་ཐོག་མར་སྙིང་རྗེ་ཕྱི་མ་གཉིས་ལ་
དངོས་སུ་བསྟོད་ཕྱག་མཛད་པའི་རྒྱུ་མཚན་ཡོད་དེ། འདི་གཉིས་རྒྱལ་བའི་ལོ་ཏོག་ཕུན་ཚོགས་
འདིའི་ཐོག་མཐའ་བར་གསུམ་དུ་གལ་ཆེ་བས་དེ་ལྟར་མཛད་པའི་ཕྱིར། བསྟན་བཅོས་རྩོམ་
པའི་ཐོག་མར་སངས་རྒྱས་སོགས་གང་ཟག་བཞི་ལ་བསྟོད་ཕྱག་མ་མཛད་ན། ཉན་ཐོས་སངས་
རྒྱས་འབྲིང་རྣམས་ཐུབ་དབང་སྐྱེས། །ཞེས་སོགས་མཆོད་བརྗོད་ཀྱི་གཞུང་དུ་འགལ་ལ།།
མཛད་ན་བསྟན་བཅོས་རྩོམ་པའི་ཐོག་མར་སྙིང་རྗེ་ལ་བསྟོད་ཕྱག་མཛད་པ་མི་རིགས་སོ་སྙམ་ན།
སྐྱོན་མེད་དེ། བསྟན་བཅོས་རྩོམ་པའི་ཐོག་མར་རྒྱུ་སྙི་རྗེ་ཆེན་པོ་ལ་དངོས་སུ་བསྟོད་ཕྱག་མཛད་
པས་འབྲས་བུ་གང་ཟག་བཞི་པོ་དེ་ལ་བསྟོད་ཕྱག་མཛད་པར་འགྱུར་ལ། རྒྱུ་བྱང་ཆུབ་སེམས་
དཔའ་ལ་མཆོད་པར་བརྗོད་པས་ཀྱང་འབྲས་བུ་ཡང་དག་པར་རྫོགས་པའི་སངས་རྒྱས་ལ་
མཆོད་པར་བརྗོད་པར་འགྱུར་བའི་ཕྱིར་ཏེ། རང་འགྲེལ་ ༡ ལས། རྒྱུ་ལ་མཆོད་པ་བརྗོད་
༡ སྡེ་བསྟན། དབུ་མ། འ་ འཇུག་པ་རང་འགྲེལ། ཤོག ༢༢༡ བ་ འཕྲེང་། ༦

21 བཀྲས་ལྷུན་ཐོས་གླིང་གྲྭ་ཚང་།
པས་ཀྱང་འབྲས་བུ་ལ་མཆོད་པར་དོན་གྱིས་འཕངས་པར་དགོངས་ཏེ། སངས་རྒྱས་བཅོམ་
ལྡན་འདས་དེ་དག་གིས་སྨན་གྱི་ལྗོན་ཤིང་ཆེན་པོ་འབྲས་བུ་ངེས་པར་དཔག་ཏུ་མེད་པ་སྟེར་བ་མྱུ་
གུ་ལ་སོགས་པ་མཐོང་ཤིང་ལོ་མ་འཇམ་པོའི་གནས་སྐབས་སུ་གྱུར་པ་ལྟར་སྒྲིམ་སྟེ་ཡོངས་སུ་
བསྐྱང་བར་བྱ་བ་ཉིད་དུ་བསྟན་པར་བྱ་ཞིང་དུས་དེར་ཉེ་བར་གྱུར་ཅིང་ཐེག་པ་གསུམ་ལ་བཀོད་
པའི་སེམས་ཅན་གྱི་ཕུང་པོ་ཐེག་པ་ཆེན་པོ་ཉིད་ལ་ངེས་པར་སྦྱར་བར་བྱ་བའི་ཕྱིར། བྱང་ཆུབ་
སེམས་དཔའ་རྣམས་ལ་བསྔགས་པ་མཛད་པ་ཡིན་ཏེ། ཇི་སྐད་དུ་འཕགས་པ་དཀོན་མཆོག་
བརྩེགས་པའི་མདོ་ ༡ ལས། འོད་སྲུང་འདི་ལྟར་ཟླ་བ་ཚེས་པ་ལ་ཕྱག་འཚལ་བ་ལྟར་ཉེ་བ་
ལ་ནི་མ་ཡིན་ནོ། །ཞེས་སོགས་རྣམས་དྲངས་པའི་ཕྱིར། འདི་ལྟར་གསུངས་པ་ལ་དགོས་པ་
ཡོད་དེ། སྨན་གྱི་ལྗོན་ཤིང་གི་སྡོང་པོ་ཐོབ་པར་འདོད་པ་རྣམས་ཀྱིས་སྨན་གྱི་ལྗོན་ཤིང་གི་མྱུ་གུ་
ལ་གཅེས་སྤྲས་བྱེད་དགོས་པ་ལྟར། སངས་རྒྱས་ཐོབ་པར་འདོད་པ་རྣམས་ཀྱིས་ཐེག་པ་ཆེན་
པོར་སེམས་བསྐྱེད་མ་ཐག་པའི་བྱང་ཆུབ་སེམས་དཔའ་དང་བྱང་ཆུབ་ཀྱི་སེམས་ལ་གཅེས་
སྤྲས་བྱེད་དགོས་པ་དང་། ཐེག་ཆེན་གྱི་ལམ་སྒོམ་པ་པོ་རྣམས་སྤྲོ་ཤུགས་ལྷག་པར་འཕེལ་བ་
དང༌། མདོ་འདི་ཉིད་གསུངས་པའི་ཚེ་འཁོར་དུ་འདུས་པའི་རིགས་ཅན་གསུམ་ག་ཐེག་པ་ཆེན་
པོ་ལ་འགོད་པའི་དགོས་པ་ཡོད་པའི་ཕྱིར། དེ་བཞིན་གཤེགས་པ་རྣམས་ཁྱིམ་པའི་རྟེན་ཅན་གྱི་
བྱང་ཆུབ་སེམས་དཔའ་བུ་སྨད་དང་བཅས་པ་ཤིང་རྟའི་ནང་དུ་ཞུགས་ཤིང་བྲན་གཡོག་མེད་པ་
རྣམས་ཀྱི་བྲན་གཡོག་ཏུ་རིགས་པར་གསུངས་པ་རྣམས་རིན་པོ་ཆེའི་ཕུང་པོའི་མདོ་སོགས་
ལས་ཤེས་པར་བྱ་ཞིང་། བྱང་ཆུབ་སེམས་དཔའི་རྣམ་སྤྲུལ་སྔོན་གྱི་སྐྱེས་བུ་དམ་པ་རྣམས་རང་
ཉིད་ཀྱིས་ངོ་མ་ཤེས་པས་རྒྱུ་བྱས། ཕྲག་དོག་འགྲན་སེམས་གྲོགས་པོ་ངན་པ་སོགས་ཀྱིས་རྐྱེན་
༡ ཞོལ་བཀའ། དཀོན་བརྩེགས། ཆ། ཤོག ༢༣༧ བ། འཕྲེང་། ༦
༢ རིན་པོ་ཆེ་ཕུང་པོའི་མདོ་བཙལ་ཀྱང་རྙེད་མ་སོང་བས་རྗེས་སུ་རྙེད་ཚེ་པར་ཐེངས་གཉིས་པར་བཀོད་ཆོག

_22 དབུ་མ་ཐར་འདོད་དེད་དཔོན།
བྱས་ཏེ། གནོད་པའི་ལས་རང་ཉིད་ཀྱིས་བགྱིས་པ། གཞན་བགྱིད་དུ་བཅུག་པ། གཞན་གྱིས་
བགྱིས་པ་ལ་རྗེས་སུ་ཡི་རང་སྒོམ་པའི་ལས་ངན་གྱི་སྒྲིབ་པ་རྣམས་སྤོང་བ་ལ་རང་གནས་ཤིང་།
གཞན་དག་ཀྱང་བསྐུལ་བ་དང་། མ་བསྐུལ་བར་ཞུགས་པ་རྣམས་ལ་ངག་གིས་བསྔགས་པ་
བརྗོད། ཡིད་ཀྱིས་དགའ་བ་བསྒོམས་ཏེ། ངན་འགྲོའི་སྒོ་བཅད་བདེ་འགྲོའི་སྒོ་ཕྱེ་སྐྱེས་བུ་
གསུམ་གྱི་ཐེམ་སྐས་ལ་རིམ་གྱིས་འཛེགས་ཏེ་ཐར་པ་བླ་ན་མེད་པའི་ཁང་བཟང་དུ་ཟག་པ་མེད་
པའི་དགའ་བ་དང་བདེ་བའི་དཔལ་ལ་ལོངས་སྤྱོད་པར་གྱུར་ཅིག །ཅེས་པའོ། །དེ་ལྟ་བུ་ཡིན་
པའི་ཕྱིར། །
ཁམས་གསུམ་གྱི་སེམས་ཅན་འདི་རྣམས་སྙིང་རྗེ་བའི་གནས་སུ་རིགས་པའི་རྒྱུ་
མཚན་ཡོད་དེ། ཟོ་ཆུན་གྱི་འཕྲུལ་འཁོར་འཕྱན་པ་སྟེ། འཁོར་བ་དང་འདྲ་ཆོས་རྣམ་པ་དྲུག་
ཡོད་པའི་ཕྱིར། སེམས་ཅན་འདི་རྣམས་ལས་དང་ཉོན་མོངས་པའི་ཐག་པས་ཆེས་བསྡམས་
ཤིང་། རྣམ་པར་ཤེས་པས་སྐྱོད་པ་ལ་རག་ལས་པར་འཇུག མནར་མེད་ནས་སྲིད་རྩེའི་བར་ལ་
རྒྱུན་ཆད་མེད་པར་འཁོར། ངན་འགྲོར་ངང་གིས་འགྲོ་ཞིང༌། བདེ་འགྲོར་འབད་པས་འདྲེན་
དགོས་ཉོན་མོངས་གསུམ་གྱི་གོ་རིམ་ངེས་པར་མི་ནུས། ཉིན་རེ་བཞིན་སྡུག་བསྔལ་གསུམ་
གྱིས་རྒྱུན་ཆད་མེད་པར་ཆུའི་གཉེར་མ་བཞིན་དུ་གདུངས་པའི་ཕྱིར། དཔེར་ན་ཟོ་ཆུན་གྱི་འཕྲུལ་
འཁོར་འཕྱན་པའི་ཚེ། འཕྲུལ་འཁོར་དེ་རྣམས་ཐག་པས་དམ་དུ་བསྡམས། སྐོར་བ་པོ་ལ་རག་
ལས། ཁྲོན་པ་ཆེན་པོར་འཁོར། ཐུར་དུ་ངང་གིས་འགྲོ་ཞིང་གྱེན་དུ་འབད་པས་དྲང་དགོས།
མྱུར་དུ་འཁོར་བའི་ཚེ་སྔ་ཕྱིའི་རིམ་པ་ངེས་པར་དཀའ། ཉིན་རེ་བཞིན་དུ་གཅོག་པ་བཞིན་ནོ།
འདིར་ཁྱད་ཆོས་དྲུག་གི་སྒོ་ནས་ཆོས་མཐུན་སྦྱར་བ་ཆོས་ཅན། དགོས་པ་ཡོད་དེ། རང་གཞན་
འཁོར་བར་འཁྱམས་པའི་ཚུལ་ཞིབ་མོར་རྒྱུན་ལྡན་དུ་བསམས་ན། ཤིང་བཟོ་མཁས་པའི་
འཕྲུལ་འདེགས་བཞིན་སྐྱེས་བུ་གསུམ་གྱི་ལམ་གྱི་ལུས་རྫོགས་པར་འདྲེན་ནུས་སོ་ཞེས་རྟོགས་

23 བཀྲས་ལྷུན་ཐོས་གླིང་གྲྭ་ཚང་།
པའི་དགོས་པ་ཡོད་པའི་ཕྱིར། རང་ཉིད་ངན་འགྲོར་འཁྱམས་པའི་ཚུལ་བསམ་པ་ཆོས་ཅན།
དགོས་པ་ཡོད་དེ། ངན་འགྲོའི་ཉེས་དམིགས་དང་བདེ་འགྲོའི་ཕན་ཡོན་རིག་པའི་སྒོ་ནས་ངན་
འགྲོ་སྤངས་ཤིང་བདེ་འགྲོ་ཐོབ་པར་བྱེད་པའི་སྐྱེས་བུ་ཆུང་ངུའི་ལམ་རིམ་ཐོབ་པའི་དགོས་པ་
ཡོད་པའི་ཕྱིར། རང་ཉིད་འཁོར་བ་མཐའ་མེད་དུ་འཁྱམས་ཤིང་དེའི་སྡུག་བསྔལ་གྱིས་མནར་
ཚུལ་བསམ་པ་ཆོས་ཅན། དགོས་པ་ཡོད་དེ། འཁོར་བའི་ཉེས་དམིགས་ཐར་པའི་ཕན་ཡོན་
རིག་པའི་སྒོ་ནས་ངེས་འབྱུང་རྣམ་དག་ལ་བརྟེན་ནས་ཐར་པ་ཐོབ་པའི་དགོས་པ་ཡོད་པའི་ཕྱིར།
མར་ཤེས་དྲིན་དྲན་གྱི་བསམ་པ་སྔོན་དུ་སོང་རྗེས་སུ་དྲིན་ཅན་གྱི་ཕ་མ་རྣམས་འཁོར་བ་མཐའ་
མེད་དུ་འཁྱམས་ཤིང་དེ་སྡུག་བསྔལ་གྱིས་མནར་ཚུལ་བསམས་པ་ཆོས་ཅན། དགོས་པ་ཡོད་
དེ། སེམས་ཅན་ཐམས་ཅད་སྡུག་བསྔལ་མཐའ་དག་དང་བྲལ་བར་འདོད་པའི་སྙིང་རྗེ་ཆེན་པོ་
ལ་བརྟེན་ནས་རྣམ་མཁྱེན་ཐོབ་པར་བྱེད་པའི་སྐྱེས་བུ་ཆེན་པོའི་ལམ་རིམ་ཐོབ་པའི་དགོས་པ་
ཡོད་པའི་ཕྱིར། དོན་འདི་རྣམས་ལ་དགོངས་ཏེ། སྤྱོད་འཇུག་ ༡ ལས། སྡུག་བསྔལ་མེད་
པར་ངེས་འབྱུང་མེད། །ཞེས་དང་། གཞན་ཡང་སྡུག་བསྔལ་ཡོན་ཏན་ནི། །སྐྱོ་བས་དྲེགས་པ་
སེལ་བར་བྱེད།།འཁོར་བ་པ་ལ་སྙིང་རྗེ་སྐྱེ། ། སྡིག་ལ་འཛེམ་ཞིང་དགེ་ལ་དགའ། །ཞེས་
གསུངས་ཤིང་། འདིར་ཡང་། ལུས་བཅད་སྟེར་ཞིང་བདག་གི་སྡུག་བསྔལ་གྱིས། །གཞན་
དག་རྣམས་ཀྱི་དམྱལ་བ་ལ་སོགས་པའི། །སྡུག་བསྔལ་རང་རིག་ཉིད་དུ་མཐོང་ནས་ནི། །དེ་
གཅད་བྱ་ཕྱིར་མྱུར་དུ་བརྩོན་འགྲུས་རྩོམ ༢ ། །ཞེས་གསུངས་ཤིང་། ལམ་སྒྲོན་ ༤ལས་
ཀྱང་།བདག་རྒྱུད་རྟོགས་པའི་སྡུག་བསྔལ་གྱིས།།གང་ཞིག་གཞན་གྱི་སྡུག་བསྔལ་དག །ཡང་
དག་བསལ་བར་ཀུན་ནས་འདོད། ། སྐྱེས་བུ་དེ་ནི་མཆོག་ཡིན་ནོ། །ཞེས་གསུངས་པའི་ཕྱིར།
༡ ༢ སྡེ་བསྟན་དབུ་མ། ལ། སྤྱོད་འཇུག ཤོག ༡༥ ན། འཕྲེང་། ༢། ༧
༣ འཇུག་པ། སེམས་བསྐྱེད། ༡། ཚིགས་བཅད། ༡༥
༤ ལམ་སྒྲོན། ཚིགས་བཅད། ༥

་24 དབུ་མ་ཐར་འདོད་དེད་དཔོན། .
རྒྱས་པར་ནི་དགའ་པོ་མངལ་འཇུག་གི་མདོ་སོགས་ལས་ཤེས་པར་བྱའོ། །འདྲ་ཆོས་དང་པོ་ནི་
བརྗོད་པར་བྱ་བ་ཤིན་ཏུ་མང་ཞིང་འདིར་དེ་ཙམ་ལས་སྤྲོས་པ་མི་ནུས་ལ། འོག་ནས་མདོ་ཙམ་
འཆད་པར་འགྱུར་བ་དང་། རྒྱས་པར་ནི་དཔལ་ལྡན་ལེགས་པར་བཤད་པའི་རྒྱ་མཚོ་རྒྱས་
འབྲིང་བསྡུས་གསུམ་ལས་རྟོགས་པར་བྱའོ། །འདྲ་ཆོས་གཉིས་པ་གྲུབ་སྟེ། མདོ་ལས།
འཇིག་རྟེན་སེམས་ཀྱིས་འཁྲིད་པ་སྟེ། །སེམས་ཀྱི་དབང་གིས་འཇིག་རྟེན་འཁོར། །ཞེས་དང་།
ཀྱེ་རྒྱལ་བའི་སྲས་དག་ཁམས་གསུམ་པོ་འདི་ནི་སེམས་ཙམ་མོ ། །ཞེས་སོགས་ཀྱི་ལུང་
དོན་གྲུབ་པའི་ཕྱིར། བདག་ལེགས་སུ་འདོད་པ་རྣམས་ཀྱིས་སེམས་འདུལ་བར་རིགས་ཏེ།
མདོ་ ༢ ལས། སེམས་འདུལ་བ་ནི་ལེགས་པ་སྟེ། །སེམས་འདུལ་བས་ནི་བདེ་བ་འདྲེན།
།ཞེས་གསུངས་པའི་ཕྱིར། ཁྱད་ཆོས་གསུམ་པ་དང་བཞི་པ་གྲུབ་སྟེ། ལུང་གཞི་ ༣ ལས།
བདེ་འགྲོ་དང་ངན་འགྲོ་ནས་འཕོས་ཏེ་ངན་འགྲོར་འགྲོ་བ་ནི་ས་ཆེན་པོའི་རྡུལ་ཙམ་དང་། དེ་
གཉིས་ནས་བདེ་འགྲོར་འགྲོ་བ་ནི། ། ཕྱག་སེན་གྱི་རྩེ་མོས་བཞེས་པའི་རྡུལ་དང་འདྲ་བར་
གསུངས་ལ། བཞི་བརྒྱ་པ་ ༤ ལས། ཕལ་མོ་ཆེར་ན་མི་རྣམས་ནི། །དམ་པ་མ་ཡིན་
ཕྱོགས་ཡོངས་འཛིན། །དེས་ན་སོ་སོ་སྐྱེ་བོ་རྣམས། །ཕལ་ཆེར་ངེས་པར་ངན་འགྲོར་འགྲོ།
།ཞེས་དང་། སྤྱོད་འཇུག་ ་ ལས། དེ་ལྟས་དགེ་བ་ཉམས་ཆུང་ཉིད་ལ་རྟག །སྡིག་པ་
སྟོབས་ཆེན་ཤིན་ཏུ་མི་བཟད་པ། །ཞེས་དང༌། མི་དགེ་བ་ལས་སྡུག་བསྔལ་འབྱུང་། །འདི་
ལས་ཇི་ལྟར་ངེས་ཐར་ཞེས། །ཉིན་མཚན་ཀུན་ཏུ་བདག་གིས་ནི། །འདི་ཉིད་འབའ་ཞིག་བསམ་
༡ ཞོལ་བཀའ། ཕལ་ཆེ། ག ཤིན་ཏུ་རྒྱས་པ་ཆེན་པོའི་མདོ། ཤོག ༡༤༥ བ། འཕྲེང་། ༤
༢ ཞོལ་བཀའ། མདོ། ལ། ཆེད་དུ་བརྗོད་པའི་ཚོམས། ཤོག ༣༧༢ ན། འཕྲེང༌། ༡ །
༣ སྡེ་བཀའ། འདུལ་བ། ཀ། ཤོག ༨༧ བ འཕྲེང་། ༢
༤ སྡེ་བསྟན། དབུ་མ། ཚ། ཤོག ༨ ན། འཕྲེང་། ༧
༥ སྡེ་བསྟན། དབུ་མ། ལ། སྤྱོད་འཇུག ཤོག ༢ ན། འཕྲེང༌། ༢ །

25 བཀྲས་ལྷུན་ཐོས་གླིང་གྲྭ་ཚང་།
པའི་རིགས། །ཞེས་གསུངས་པའི་ཕྱིར། མྱུར་དུ་འཁོར་བའི་ཚེ་ཉོན་མོངས་གསུམ་གྱི་གོ་
རིམས་ངེས་པར་མི་ནུས་པའི་རྒྱུ་མཚན་ཡོད་དེ། མིར་སྐྱེ་བ་འཕེན་བྱེད་ཀྱི་ཉོན་མོངས་མངོན་དུ་
གྱུར་པའི་ཚེ། ལྷར་སྐྱེར་འགྱུར་གྱི་ལས་ཀྱི་ཉོན་མོངས་པ་དང་། སྐྱེ་བའི་ཉོན་མོངས་པ་མངོན་
དུ་གྱུར་པ་ཡང་སྲིད། མིར་སྐྱེ་འགྱུར་གྱི་འགྲུབ་བྱེད་ཀྱི་སྲེད་ལེན་མངོན་དུ་གྱུར་པའི་ཚེ། ལྷར་
སྐྱེར་འགྱུར་གྱི་འཕེན་བྱེད་ཀྱི་ཉོན་མོངས་པ་དང༌། སྐྱེ་བའི་ཉོན་མོངས་པ་ཡང་སྲིད་པས་རྒྱུན་མི་
ཆད་པའི་ཕྱིར། མདོར་ན། གང་དུ་འཁོར་བའི་གནས། འཁོར་བ་རང་གི་ངོ་བོ། །འཁོར་བ་
པོའི་གང་ཟག འཁོར་བར་བྱེད་པའི་རྒྱུ། དེར་འཁོར་བའི་ཉེས་དམིགས། འཁོར་བའི་རྩ་བ་
གཅོད་ཚུལ་རྣམས་གཞུང་འདི་དག་གིས་ལེགས་པར་བསྟན་པ་དེ། ཉན་འདོད་ལ་འཆད་ཤེས་
ཀྱིས་བཤད་ན་གསུང་རབ་མཐའ་དག་དེ་དག་གི་ཡན་ལག་ཏུ་བཤད་དགོས་པར་སྣང་ཡང་།
མང་བས་འཇིགས་པས་རེ་ཞིག་དེ་ཙམ་ལས་མ་སྤྲོས་སོ། །
།གཉིས་པ་ལ། ལམ་གྱི་ལུས་སྤྱིར་བསྟན་པ་དང་། བྱེ་བྲག་ཏུ་བཤད་པ་གཉིས། དང་པོ་
ནི། རིན་ཆེན་འཕྲེང་བ་ ༡ ལས། བདག་ཉིད་དང་ནི་འཇིག་རྟེན་འདིས། །བླ་མེད་བྱང་ཆུབ་
ཐོབ་འདོད་ན། །དེ་ཡི་རྩ་བ་བྱང་ཆུབ་སེམས། །རི་དབང་རྒྱལ་པོ་ལྟར་བརྟན་དང་། །ཕྱོགས་
མཐས་གཏུགས་པའི་སྙིང་རྗེ་དང་། །གཉིས་ལ་མི་བརྟེན་ཡེ་ཤེས་ལགས། །ཞེས་དང་།
ཐེག་པ་ཆེན་པོ་གང་ཞིག་ལས། ། སྙིང་རྗེ་སྔོན་བཏང་སྤྱོད་ཀུན་དང་། ། ཡེ་ཤེས་དྲི་མ་མེད་བཤད་
པ། །སེམས་ཡོད་སུ་ཞིག་དེ་ལ་སྨོད ། །ཅེས་དང་། དེ་ལ་བྱང་ཆུབ་སེམས་དཔའ་ཡི།
།ཡོན་ཏན་མདོར་བསྡུས་བྱ་བ་ནི། །སྦྱིན་དང་ཚུལ་ཁྲིམས་བཟོད་བརྩོན་འགྲུས། །བསམ་གཏན་
ཤེས་རབ་སྙིང་རྗེ་སོགས། །སྦྱིན་པ་རང་དོན་ཡོངས་བཏང་བ། །ཚུལ་ཁྲིམས་གཞན་ཕན་བྱ་
༡ སྡེ་བསྟན། སྐྱེས་རབས། གེ ཤོག ༡༡༣ བ འཕྲེང་། ༡་
༢ སྡེ་བསྟན། སྐྱེས་རབས། གེ་ཤོག ༡༢༡ ན། འཕྲེང་། ༤ .

26 དབུ་མ་ཐར་འདོད་དེད་དཔོན། ་་་
བའོ། །བཟོད་པ་ཁྲོ་བ་སྤངས་པ་སྟེ། །དཀར་པོའི་ཆོས་སྤེལ་བརྩོན་འགྲུས་སོ། །བསམ་
གཏན་རྩེ་གཅིག་ཉོན་མོངས་མེད། །ཤེས་རབ་བདེན་དོན་གཏན་ལ་འབེབས། ། སྙིང་རྗེ་སེམས་
ཅན་ཐམས་ཅད་ལ། །སྙིང་རྗེར་རོ་གཅིག་བློ་གྲོས་སོ། ། སྦྱིན་པས་ལོངས་སྤྱོད་ཁྲིམས་ཀྱིས་
བདེ། །བཟོད་པས་གཟུགས་བཟང་བརྩོན་པས་བརྗིད། །བསམ་གཏན་གྱིས་ཞི་བློ་ཡིས་གྲོལ།
། སྙིང་རྗེ་བས་ནི་དོན་ཀུན་འགྲུབ། །བདུན་པོ་འདི་དག་མ་ལུས་པ། །ཅིག་ཅར་ཕ་རོལ་ཕྱིན་པ་
ཡིས། །ཡེ་ཤེས་བསམ་མི་ཁྱབ་པའི་ཡུལ། །འཇིག་རྟེན་མགོན་པོ་ཉིད་ཐོབ་འགྱུར ༡། །ཞེས་
ཕྱིན་དྲུག་གི་ངོས་འཛིན། ཕན་ཡོན། སྙིང་རྗེའི་གྲོགས་དང་བཅས་པ་ལ་བསླབ་པར་གསུངས་
ཏེ། སྤྱོད་པའི་རྟེན་སེམས་བསྐྱེད་པ་སྔོན་དུ་བཏང་ནས་སྤྱོད་པ་དེས་བྱང་སེམས་ཀྱི་ས་བཅུ་
བགྲོད་པར་གསུངས་སོ། གཞན་ཡང༌། ཆོས་དབྱིངས་བསྟོད་པ། མདོ་ཀུན་བཏུས། སྤྱོད་
འཇུག །བསླབ་བཏུས། བཞི་བརྒྱ་པ། དབུ་མ་སྙིང་པོ། དབུ་མ་རྒྱན། དབུ་མའི་སྒོམ་རིམ་
གསུམ་ལས་བཏུས་ཏེ་གསུངས་པ་རྣམས་དང་འདྲ་བས། འཕགས་པའི་ལུགས་བཞིན་ཆེན་
པོ་ཐམས་ཅད་ལམ་གྱི་ཁོག་ལ་འདྲའོ། འདི་རྣམས་ལ་ངེས་པ་བདེ་བླག་ཏུ་སྟེར་བའི་ཐབས་
ལས་དང་པོ་པས་འཇུག་པ་བདེ་བ་ནི་ཤིང་རྟ་ཆེན་པོའི་ལུགས་གཉིས་ལ་མཁས་པའི་དཔལ་མར་
མེ་མཛད་ཀྱི་གདམས་ངག་བྱང་ཆུབ་ལམ་གྱི་རིམ་པར་ཤིན་ཏུ་གོ་སླ་བའི་འཁྲིད་ཚུལ་བསྟན་པ་
ལས་ཤེས་པར་བྱའོ། །ཞེས་གསུངས་ལ།
༡་ལ་
གསུང་ཚུལ་མདོར་བསྡུས་པ་ནི། བྱང་ཆུབ་ལམ་རིམ་ ༢ ལས། ད་ནི་ལམ་
སྤྱིའི་དོན་བསྡུ་བ་ཅུང་ཟད་བརྗོད་པར་བྱ་སྟེ། ཐོག་མར་ལམ་གྱི་རྩ་བ་བཤེས་གཉེན་བསྟེན་ཚུལ་
ལ་ཐུག་པས་དེའི་བདར་ཤ་གཅོད། དེ་ནས་དལ་བའི་རྟེན་ལ་སྙིང་པོ་ལེན་འདོད་བཅོས་མ་མ་
༡ སྡེ་བསྟན། སྐྱེས་རབས། གེ རིན་ཆེན་འཕྲེང་བ། ཤོག ༡༢༣ ན། འཕྲེང་། ༧
༢ ལམ་རིམ་ཆེན་མོའི་མཇུག་བྱང་ན་

27 བཀྲས་ལྷུན་ཐོས་གླིང་གྲྭ་ཚང་།
ཡིན་པ་སྐྱེས་ན་དེས་སྒྲུབ་པ་ལ་ནང་ནས་སྐུལ་བས་དེ་བསྐྱེད་པའི་ཕྱིར་དུ་དལ་འབྱོར་གྱི་ཆོས་
སྐོར་རྣམས་བསྒོམ། དེ་ནས་ཚེ་འདི་དོན་དུ་གཉེར་བའི་བློ་སྣ་མ་ལོག་ན་འཇིག་རྟེན་ཕྱི་མ་ལ་དོན་
གཉེར་དྲག་པོ་མི་འབྱུང་བས་མི་ལུས་ཐོབ་པ་རིང་དུ་མི་སྡོད་པའི་མི་རྟག་པ་དང་། ཤི་ནས་
ངན་འགྲོར་འཁྱམས་ཚུལ་སྒོམ་པ་ལ་འབད། དེའི་ཚེ་འཇིགས་པ་དྲན་པའི་བློ་རྣལ་མ་སྐྱེ་བས།
སྐྱབས་གསུམ་གྱི་ཡོན་ཏན་ལ་སྙིང་ཐག་པ་ནས་ངེས་པ་བསྐྱེད་ལ། སྐྱབས་འགྲོ་ཐུན་མོང་
བའི་སྡོམ་པ་ལ་གནས་ཤིང་། དེའི་བསླབ་བྱ་ལ་བསླབ། དེ་ནས་དཀར་ཆོས་ཐམས་ཅད་ཀྱི་
གཞི་ཆེན་པོ་ལས་འབྲས་ལ་ཡིད་ཆེས་པའི་དད་པ་སྒོ་དུ་མ་ནས་བསྐྱེད་ལ་བརྟན་པར་བྱས་ཏེ་
དགེ་མི་དགེའི་འཇུག་ལྡོག་ལ་འབད་ཅིང་སྟོབས་བཞིའི་ལམ་དུ་རྒྱུན་དུ་ཞུགས་པ་ཞིག་བྱ།
དེ་ལྟར་སྐྱེས་བུ་ཆུང་ངུའི་ཆོས་སྐོར་རྣམས་ཚགས་སུ་ཚུད་པ་ན། འཁོར་བ་སྤྱི་དང་བྱེ་བྲག་གི་
ཉེས་དམིགས་མང་དུ་བསམས་ལ་འཁོར་བ་སྤྱི་ལས་བློ་ཅི་ལྡོག་བྱ། དེ་ནས་འཁོར་བ་གང་
ལས་འབྱུང་བའི་རྒྱུ་ལས་ཉོན་ངོས་བཟུང་ནས་དེ་སྤོང་འདོད་བཅོས་མིན་བསྐྱེད། འཁོར་བ་
ལས་གྲོལ་བའི་ལམ་བསླབ་པ་གསུམ་སྤྱི་དང་། ཁྱད་པར་དུ་རང་གིས་ཁས་བླངས་པའི་སོ་
ཐར་ལ་འབད་དོ། །དེ་ལྟར་སྐྱེས་བུ་འབྲིང་གི་ཆོས་སྐོར་རྣམས་ཚགས་སུ་ཚུད་པ་ན། རང་ཉིད་
སྲིད་མཚོར་ལྷུང་བ་ཇི་འདྲ་བ་དེ་བཞིན་དུ་མ་རྣམས་ཀྱང་དེ་འདྲ་བར་སོང་བ་ཡིད་ལ་བྱས་ཏེ།
བྱམས་སྙིང་རྗེའི་རྩ་བ་ཅན་གྱི་བྱང་ཆུབ་ཀྱི་སེམས་སྦྱངས་ལ། འདི་ཅི་སྐྱེ་ལ་འབད་དགོས་སྟེ།
དེ་མེད་ན་ཕྱིན་དྲུག་དང་རིམ་གཉིས་སོགས་རྨང་མེད་པའི་ཐོག་བྱེད་པ་དང་འདྲ་བས་སོ། །དེ་
ལ་མྱོང་བའི་རྣམ་པ་ཐན་ཐུན་སྐྱེས་པ་ན། ཆོ་གས་བཟུང་ལ་དེའི་བསླབ་བྱ་ལ་འབད་དེ་སྨོན་
སེམས་ཅི་བརྟན་བྱ། དེ་ནས་སྤྱོད་པ་རླབས་ཆེ་བ་རྣམས་མཉན་ལ་ལྡོག་འཇུག་གི་མཚམས་
རྣམས་ཤེས་པ་དང་དེ་ལ་སློབ་འདོད་བསྐྱེད་དེ་སྐྱེས་པ་ན་འཇུག་སྡོམ་ཆོ་གས་བཟུང་ལ། རང་
རྒྱུད་སྨིན་བྱེད་ཕྱིན་དྲུག་དང་། གཞན་རྒྱུད་སྨིན་བྱེད་བསྡུ་བཞི་སོགས་ལ་བསླབ། ཁྱད་པར་དུ་

28་ དབུ་མ་ཐར་འདོད་དེད་དཔོན།
རྩ་ལྟུང་ལ་སྲོག་བསྡོས་བྱ། ཟག་པ་ཆུང་འབྲིང་དང་། ཉེས་བྱས་རྣམས་ཀྱིས་མ་གོས་པ་ལ་
འབད་། གོས་ནའང་ཕྱིར་བཅོས་ལ་འབད་དོ། །དེ་ནས་ཕར་ཕྱིན་ཐ་མ་གཉིས་ལ་ཁྱད་པར་དུ་
བསླབ་དགོས་པས་བསམ་གཏན་སྐྱོང་ལུགས་ལ་མཁས་པར་བྱས་ལ་ཏིང་ངེ་འཛིན་བསྒྲུབ།
བདག་མེད་གཉིས་ཀྱི་ལྟ་བ་རྣམ་དག་ཅིག་རྒྱུད་ལ་ཅི་སྐྱེ་བྱས་ཏེ། རྙེད་པ་དང་ལྟ་ཐོག་ཏུ་བཞག་
ནས་སྐྱོང་བའི་ཚུལ་ཤེས་པར་བྱས་ལ་བསྐྱང་ངོ༌། །དེ་འདྲ་བའི་བསམ་གཏན་དང་ཤེས་རབ་
གཉིས་ལ་ཞི་ལྷག་གི་མིང་གིས་བཏགས་པ་ཡིན་གྱི། དེ་གཉིས་ལས་ཟུར་པ་ཅིག་མེད་པས།
བྱང་སེམས་ཀྱི་སྡོམ་པ་བཟུང་ནས་དེའི་བསླབ་བྱ་ལ་སློབ་པའི་གསབ་ནས་འོང་ངོ་། །འདི་ཡང་
ལམ་འོག་མ་སྒོམ་གྱིན་གོང་མ་ལ་ཐོབ་འདོད་ཆེར་འགྲོ་བ་དང༌། གོང་མ་མཉན་པ་ན་འོག་མ་ལ་
སྒྲུབ་འདོད་ཇེ་ཆེར་འགྲོ་བ་ཞིག་དགོས་སོ། དེ་རྣམས་བསྒོམ་པའི་ཚེ་ཡང་རྟོག་པ་སྦྱང་བར་
བྱས་ནས་བློ་རྣམས་ཆ་མཉམ་དགོས་ཏེ། འདི་ལྟར་ལམ་ལ་འཁྲིད་པའི་བཤེས་གཉེན་ལ་
གུས་པ་ཆུང་བར་སྣང་ན་ལེགས་ཚོགས་ཀྱི་རྩ་བ་ཆད་པས་བསྟེན་ཚུལ་ལ་འབད། དེ་བཞིན་
དུ་སྒྲུབ་པ་ལ་སྤྲོ་ཤུགས་ཆུང་ན་དལ་འབྱོར་གྱི་སྐོར་དང་། ཚེ་འདི་ལ་མངོན་ཞེན་ཆེར་སོང་ན་མི་
རྟག་པ་དང་ངན་འགྲོའི་ཉེས་དམིགས་བསྒོམ་པ་ལ་གཙོ་བོར་བྱ། ཁས་བླངས་པའི་བཅས་
མཚམས་ལས་གཡེལ་བར་སྣང་ན། ལས་འབྲས་བསྒོམ་པ་ལ་གཙོ་བོར་བྱ། འཁོར་བ་ལ་སྐྱོ་
ཤས་ཆུང་ན་ཐར་པ་དོན་གཉེར་ཚིག་ཙམ་དུ་འགྲོ་བས་འཁོར་བའི་ཉེས་དམིགས་རྣམས་བསམ།
ཅི་བྱེད་སེམས་ཅན་གྱི་དོན་དུ་བྱེད་པའི་བློ་ཤུགས་དྲག་མི་སྣང་ན་ཐེག་ཆེན་གྱི་རྩ་བ་ཆད་པས་སྨོན་
སེམས་རྒྱུ་དང་བཅས་པ་ལ་སྦྱང་། རྒྱལ་སྲས་ཀྱི་སྡོམ་པ་བླངས་ནས་སྤྱོད་པ་ལ་སློབ་པ་ན་
མཚན་འཛིན་གྱི་འཆིང་བ་ཤུགས་དྲག་པར་སྣང་ན་མཚན་འཛིན་གྱི་དམིགས་གཏད་རིགས་ཤེས་
ཀྱིས་བཤིགས་ལ། ནམ་མཁའ་ལྟ་བུ་དང་། སྒྱུ་མ་ལྟ་བུའི་སྟོང་ཉིད་ལ་སྦྱང་། སེམས་
དམིགས་པ་ལ་མི་སྡོད་པར་རྣམ་གཡེང་གི་བྲན་དུ་གྱུར་པར་སྣང་ན་རྩེ་གཅིག་པའི་གནས་ཆ་གཙོ་

29 བཀྲས་ལྷུན་ཐོས་གླིང་གྲྭ་ཚང་།
བོར་སྦྱོང་བར་གོང་མ་རྣམས་གསུངས་ཏེ་དེས་མཚོན་ནས་མ་བཤད་པ་རྣམས་ཀྱང་ཤེས་པར་བྱ་
ལ། མདོར་ན་ཕྱོགས་རེ་བར་མ་སོང་བར་རྒྱུད་དགེ་བའི་ཕྱོགས་ཐམས་ཅད་ལ་བཀོལ་རུང་
ཞིག་དགོས་སོ། །གཉིས་པ་ཁྱད་པར་དུ་རྡོ་རྗེ་ཐེག་པ་ལ་བསླབ་པའི་ཚུལ་ནི། དེ་ལྟར་མདོ་
སྔགས་གཉིས་ཀའི་ལམ་ཐུན་མོང་བ་རྣམས་ལ་སྦྱངས་པའི་འོག་ཏུ་ནི་གདོན་མི་ཟ་བར་སྔགས་
ལ་འཇུག་པར་བྱ་སྟེ། ལམ་དེ་ནི་ཆོས་གཞན་རྣམས་ལས་ཆེས་དཀོན་པ་དང་། མྱུར་དུ་ཚོགས་
གཉིས་རྫོགས་པར་བྱེད་པའི་ཕྱིར་རོ། །དེ་ལ་འཇུག་ན་ནི་ལམ་སྒྲོན་ནས་གསུངས་པ་ལྟར་
ཐོག་མར་བླ་མ་མཉེས་པར་བྱ་བ་སྔར་བཤད་པ་ལས་ཀྱང་ལྷག་པ་ཞིག་བྱ་དགོས་ཏེ། དེ་ཡང་དེ་
ནས་བཤད་པའི་མཚན་ཉིད་མ་མཐའ་ཚང་བ་ཞིག་ལ་དེ་ལྟར་བྱེད་པ་ཡིན་ནོ། །དེ་ནས་ཐོག་མར་
རྒྱུད་སྡེ་ཁུངས་མ་ནས་བཤད་པའི་དབང་གིས་རྒྱུད་སྨིན་པར་བྱ། དེ་ནས་དེའི་ཚེ་བཟུང་བའི་དམ་
ཚིག་དང་སྡོམ་པ་རྣམས་མཉན་ནས་ཤེས་པར་བྱས་ལ་བསྲུང་སྟེ། རྩ་ལྟུང་ཕོག་ན་སླར་བླང་དུ་
ཡོད་ཀྱང་ལམ་གྱི་ཡོན་ཏན་རྒྱུད་ལ་སྐྱེ་བ་ལ་ཆེས་འགྱང་བས་དེས་མ་གོས་པ་ལ་འབད། སྦོམ་
པོའི་ལྟུང་བས་མ་གོས་པ་ལ་འབད་ཅིང་། བརྒྱ་ལ་གོས་ནའང་སླར་འཆོས་པའི་ཐབས་རྣམས་
བྱ་སྟེ། འདི་དག་ནི་ལམ་སྒོམ་པའི་གཞི་ཡིན་པས་དེ་དག་མེད་ན་འགྲམ་རྩ་ཟགས་པའི་ཁང་
རུལ་ལྟར་འགྱུར་བའི་ཕྱིར། འཇམ་དཔལ་རྩ་བའི་རྒྱུད་ ༡ ལས། ཚུལ་ཁྲིམས་འཆལ་ལ་
ཐུབ་དབང་གིས། །སྔགས་འགྲུབ་པར་ནི་མ་གསུངས་ཏེ། །ཞེས་སོགས་ཀྱིས་གྲུབ་པ་རབ་
འབྲིང་ཐ་གསུམ་གང་ཡང་མེད་པར་གསུངས་ཤིང་། རྣལ་འབྱོར་བླ་མེད་ཀྱི་རྒྱུད་དུ་ཡང་དམ་
ཚིག་མི་བསྲུང་བ་དང་དབང་བསྐུར་དམན་པ་དང་དེ་ཉིད་མི་ཤེས་པ་གསུམ་གྱིས་སྒྲུབ་ཀྱང་ཅི་
ཡང་མི་འགྲུབ་པར་གསུངས་པས་ན། དམ་ཚིག་དང་སྡོམ་པ་བསྲུང་བ་མེད་པའི་ལམ་སྒོམ་
པ་སྐད་བྱེད་པ་ནི་སྔགས་ཀྱི་ཚུལ་ལས་རྣམ་པར་འཁྱམས་པའོ། །དེ་ལྟར་དམ་ཚིག་དང་སྡོམ་
༡ ཞོལ་བཀའ། རྒྱུད། ཐ། ཤོག ༡༦༤ ན། འཕྲེང་། ༥

30 དབུ་མ་ཐར་འདོད་དེད་དཔོན།
པ་སྲུང་བ་དེས་སྔགས་ཀྱི་ལམ་བསྒོམ་པར་བྱ་བ་ལ། རྒྱུད་སྡེ་འོག་མ་གསུམ་ལྟར་ན་མཚན་མ་
ཡོད་མེད་ཀྱི་རྣལ་འབྱོར་གཉིས་ལ་རིམ་གྱིས་དང་། གོང་མ་ལྟར་ན་རིམ་པ་གཉིས་ཀྱི་རྣལ་
འབྱོར་ལ་རིམ་ཅན་དུ་བསླབ་བོ།
་ །ཞེས་གསུངས་པའི་དོན་གོ་བདེར་བརྗོད་ན། བཤེས་གཉེན་དམ་པ་བཀའ་བཞིན་སྒྲུབ་
པའི་མཆོད་པས་དགྱེས་པར་བྱེད་པ་ནས་བཟུང་སྟེ། འཁོར་བ་སྤྱི་དང་བྱེ་བྲག་གི་ཉེས་དམིགས་
ཚུལ་བཞིན་དུ་བསམས། མར་ཤེས་དྲིན་དྲན་བསྒོམས་པས་ལྷག་བསམ་རྣམ་དག་ཐོབ་པ་ལ་
བརྟེན་ཏེ་ཐེག་པ་ཆེན་པོར་སེམས་བསྐྱེད། རྒྱལ་སྲས་ཀྱི་འཇུག་པའི་སྡོམ་པ་གཟུང་། ཕྱིན་དྲུག་
བསྡུ་དངོས་བཞི་ལ་མི་མཐུན་ཕྱོགས་ཀྱིས་ཅུང་ཟད་ཀྱང་མ་གོས་པར་ཚུལ་བཞིན་དུ་སློབ་པའི་
ཐེག་པ་ནི་ཐེག་ཆེན་གྱི་ལམ་སྤྱིའི་ལུས་ཡིན་ལ། འདིའི་ཡན་ལག་ཏུ་རྒྱལ་བའི་གསུང་རབ་
མཐའ་དག་བརྗོད་བྱ་དང་བཅས་ཏེ་འདུས་ཤིང་། ངེས་འབྱུང་རྣམ་དག་ལ་བརྟེན་ནས་གཙོ་
བོར་ཐར་པ་ཙམ་ཐོབ་ཕྱིར་བསླབ་པ་གསུམ་ཉམས་སུ་ལེན་པའི་ཐེག་པ་ནི། ཐེག་དམན་གྱི་ལམ་
སྤྱིའི་ལུས་ཡིན་ལ། ཉན་རང་གཉིས་ཀྱི་ལམ་སྤྱིའི་ལུས་ལ་མི་འདྲ་བའི་ཁྱད་པར་མེད་ཀྱང་།
ཐོབ་བྱའི་འབྲས་བུ་ལ་དམན་མཆོག་གི་རིམ་པ་ཡོད་པས་ཐེག་པ་སོ་སོར་ཕྱེ་བ་ཡིན་ནོ།
༈ གཉིས་པ་བྱེ་བྲག་ཏུ་བཤད་པ་ལ། བཤད་བྱའི་ལུང་དགོད་པ་དང་། ལུང་གི་དོན་
བཤད་པ་གཉིས། དང་པོ་ནི། རང་འགྲེལ་ ༡ ལས། བྱང་ཆུབ་སེམས་དཔའ་རྣམས་ཀྱི་ཟག་
པ་མེད་པའི་ཡེ་ཤེས་སྙིང་རྗེ་ལ་སོགས་པས་ཡོངས་སུ་ཟིན་པ་ཉིད་ཆར་རྣམ་པར་ཕྱེ་བ་ན་ས་ཞེས་
བྱ་བའི་མིང་འཐོབ་སྟེ་ཡོན་ཏན་གྱི་རྟེན་དུ་གྱུར་པའི་ཕྱིར་རོ། །དེ་ཡང་གོང་ནས་གོང་དུ་ཡོན་ཏན་
གྱི་གྲངས་དང་། མཐུ་ཕུལ་དུ་བྱུང་བ་ཐོབ་པ་དང་། སྦྱིན་པ་ལ་སོགས་པའི་ཕ་རོལ་ཏུ་ཕྱིན་པ་
ལྷག་པ་དང་། རྣམ་པར་སྨིན་པ་འཕེལ་བའི་བྱེ་བྲག་གིས་རབ་ཏུ་དགའ་བ་ལ་སོགས་པའི་རྣམ་
༡ སྡེ་བསྟན། དབུ་མ། འདུ འཇུག་པ་རང་འགྲེལ། ཤོག ༢༢༤ ན། འཕྲེང་། ༢

31 བཀྲས་ལྷུན་ཐོས་གླིང་གྲྭ་ཚང་།
པར་དབྱེ་བས་དབྱེ་བ་རྣམ་པ་བཅུར་བཞག་གིས། འདི་ལ་རང་གི་ངོ་བོའི་ཁྱད་པར་གྱིས་བྱས་
པའི་དབྱེ་བ་ནི་ཡོད་པ་མིན་ནོ། །ཇི་སྐད་དུ། ཇི་ལྟར་བར་སྣང་བྱ་རྗེས་མཁས་རྣམས་ཀྱིས།
།བརྗོད་པར་ནུས་པ་མིན་ཞིང་མི་མཐོང་བ། །དེ་ལྟར་རྒྱལ་བའི་སྲས་ཀྱི་ས་ཀུན་ཀྱང་། །བརྗོད་
མི་ནུས་ན་མཉན་པར་ག་ལ་ནུས། ༡ ཞེས་གསུངས་སོ། །
།གཉིས་པ་ནི། ཐབས་ཤེས་ཁྱད་པར་ཅན་གྱིས་ཟིན་པའི་བྱང་སེམས་འཕགས་པའི་
མཁྱེན་པ་གང་ཞིག ཡོན་ཏན་ཀུན་གྱི་གཞི་རྟེན་བྱེད་པ། བྱང་འཕགས་ཀྱི་སའི་མཚན་ཉིད་ཡིན།
དབྱེ་ན། རབ་དགའ་ལ་སོགས་པ་རྣམ་པ་བཅུར་འབྱེད་པའི་རྒྱུ་མཚན་ཡོད་དེ། བྱང་སེམས་
འཕགས་པའི་མཁྱེན་པ་དེ་ཉིད་ཡོན་ཏན་གྱི་གྲངས་དང་། ལམ་གོང་མ་རྣམས་འཐོབ་པར་བྱེད་
པའི་ནུས་མཐུ་སོགས་དང་། ཕར་ཕྱིན་ལྷག་པའི་ཁྱད་པར། རྣམ་སྨིན་གྱི་སྐྱེ་བ་ལེན་ཚུལ་མི་
འདྲ་བའི་སྒོ་ནས་དེ་ལྟར་ཕྱེ་བའི་ཕྱིར་ཏེ། ས་དང་པོར་ཡོན་ཏན་བརྒྱ་ཕྲག་བཅུ་གཉིས། གཉིས་
པར་སྟོང་ཕྲག་བཅུ་གཉིས་ཐོབ་པ་སོགས་དང་། ས་སྔ་མ་སྔ་མས། ཕྱི་མ་ཕྱི་མ་འདྲེན་པའི་ནུས་
པ་དང་། ས་རང་ཉིད་ཀྱིས་མི་མཐུན་པའི་ཕྱོགས་འཇོམས་ཤིང་རང་ཉིད་ཀྱི་ཡོན་ཏན་རྫོགས་
པར་བྱེད་པའི་ནུས་པ་དང་། ས་དང་པོར་སྦྱིན་པའི་ཕར་ཕྱིན་ལྷག་པ་ནས་བཅུ་པར་ཡེ་ཤེས་ཀྱི་
ཕར་ཕྱིན་ལྷག་པ་དང་། ས་དང་པོ་པ་རྣམས་ཛམ་བུ་གླིང་ལ་དབང་བའི་འཁོར་ལོས་སྒྱུར་
རྒྱལ་དུ་སྐྱེ་བ་བཞེས་པ་ནས། བཅུ་པ་པ་རྣམས་གནས་གཙང་ལྷའི་རྒྱལ་པོར་སྐྱེ་བ་བཞེས་ཚུལ་
མི་འདྲ་བའི་ཁྱད་པར་གསུངས་པའི་ཕྱིར། བྱང་ཆུབ་སེམས་དཔའི་ས་ལ་ངོ་བོ་ཉིད་ཀྱིས་གྲུབ་
པའི་དབྱེ་བ་ཅུང་ཟད་ཀྱང་མེད་དེ། ས་བཅུའི་མཉམ་གཞག་ལ་གནས་པའི་བྱང་ཆུབ་སེམས་
དཔའ་རྣམས་ཀྱིས་ས་བཅུའི་དམིགས་རྣམ་སོགས་ཇི་ལྟ་བ་བཞིན་བརྗོད་པར་མི་ནུས་ལ། ཉན་
པ་པོ་རྣམས་ཀྱིས་ཇི་ལྟ་བ་བཞིན་གོ་བར་ཡང་མི་ནུས་པའི་ཕྱིར། དཔེར་ན་མཁའ་ལྡིང་བཅུ་
༢ ཞོལ་བཀའ། ཕལ་ཆེ། ག ཤིན་ཏུ་རྒྱས་པ་ཆེན་པོའི་མདོ། ཤོག ༧༨ བ། འཕྲེང་། ༤

32 དབུ་མ་ཐར་འདོད་དེད་དཔོན།།
མཁའ་ལ་འཕུར་བའི་རྐང་རྗེས་འཕུར་བ་པོ་རྣམས་ཀྱིས་བརྗོད་པར་མི་ནུས་ཤིང་། གཞན་དག་
གིས་ཀྱང་ཇི་ལྟ་བ་བཞིན་ཤེས་པར་མི་ནུས་པ་བཞིན་ནོ། །བྱང་སེམས་འཕགས་པའི་ས་ལ་
བཅུར་གྲངས་ངེས་པ་ཡིན་ཏེ། ཉན་ཐོས་འཕགས་པའི་ས་ལ་ཞུགས་འབྲས་བརྒྱད་ཀྱི་མངོན་
རྟོགས་བརྒྱད་དུ་གྲངས་ངེས་པའི་ཕྱིར། རྟགས་གྲུབ་སྟེ། རིན་ཆེན་འཕྲེང་བར ། ཇི་ལྟར་ཉན་
ཐོས་ཐེག་པ་ལ། །ཉན་ཐོས་ས་ནི་བརྒྱད་བཤད་པ། །དེ་བཞིན་ཐེག་པ་ཆེན་པོ་ལ། །བྱང་ཆུབ་
སེམས་དཔའི་ས་བཅུའོ། །ཞེས་གསུངས་ཤིང། འཇུག་འགྲེལ་ ༢ ལས་ཀྱང་། དེ་ལ་ཇི་
ལྟར་ཉན་ཐོས་ཀྱི་ཐེག་པར་ཞུགས་པ་འབྲས་བུའི་ལམ་ལ་གནས་པའི་དབྱེ་བས་ཉན་ཐོས་ཀྱི་ས་
བརྒྱད་རྣམ་པར་འཇོག་པ་དེ་བཞིན་དུ་ཐེག་པ་ཆེན་པོར་ཡང་བྱང་ཆུབ་སེམས་དཔའ་རྣམས་ཀྱི་
བྱང་ཆུབ་སེམས་པའི་ས་བཅུ་ཡིན་ནོ། །ཞེས་གསུངས་པའི་ཕྱིར། །
ས་ནས་སར་འཕོ་ཚུལ་ནི། མཉམ་གཞག་ནས་མཉམ་གཞག་ཏུ་འཕོ་བ་ཡིན་ཏེ། ས་
སྔ་མའི་བར་ཆད་མེད་ལམ་ནས་ཕྱི་མའི་བར་ཆད་མེད་ལམ་དུ་འཕོ་བའི་ཕྱིར་ཏེ། ས་བདུན་པའི་
བར་ཆད་མེད་ལམ་ནས་བརྒྱད་པར་འཕོ་བ་དང་། , བཅུ་པའི་བར་ཆད་མེད་ལམ་ནས་བཅུ་
གཅིག་པར་འཕོ་བ་གང་ཞིག སྔ་མ་རྣམས་ཀྱང་དེ་དང་རྒྱུ་མཚན་མཚུངས་པའི་ཕྱིར། ས་
བདུན་པའི་བར་ཆད་མེད་ལམ་ནས་བརྒྱད་པའི་བར་ཆད་མེད་ལམ་དུ་འཕོ་སྟེ། ས་བདུན་པའི་
བར་ཆད་མེད་ལམ་སྐད་ཅིག་མ་ཐ་མ་དེ་བདེན་འཛིན་གྱི་ས་བོན་གྱི་དངོས་གཉེན་བར་ཆད་མེད་
ལམ་དང་། བརྒྱད་པའི་བར་ཆད་མེད་ལམ་དེ། དེ་སྤངས་པའི་རྣམ་གྲོལ་ལམ་ཡིན་པའི་ཕྱིར་
ཏེ། ས་བརྒྱད་པ་ལ་དྲི་མ་དེ་དག་རྩ་བཅས་ཉེ་བར་ཞི་འགྱུར་ཞིང་ ། །ཞེས་སོགས་དང་།
འགྲེལ་པར༤། རྣམ་པར་མི་རྟོག་པའི་ཡེ་ཤེས་ཀྱི་ཉི་མ་ཤར་བས་མུན་པ་ལྟར་ཉོན་མོངས་པ་
༡ སྡེ་བསྟན། སྐྱེས་རབས། གེ ཤོག ༡༢༣ བ། འཕྲེང་། ༢
༢ འཇུག་པ་རང་འགྲེལ། སྡེ་བསྟན། དབུ་མ། འ། ཤོག ༢༢༤ བ། འཕྲེང་། ༡
༣ འཇུག་པ། སེམས་བསྐྱེད། ༨ ཚིགས་བཅད། ༢ ༤ སྡེ་བསྟན། དབུ་མ། འ། ཤོག ༣༠༦ བ། འཕྲེང་། ༥

34 དབུ་མ་ཐར་འདོད་དེད་དཔོན།
བཅོམ་རྣམས་དགྲ་བཅོམ་པ་ཡིན་པའི་རྒྱུ་མཚན་ཡང་དག་ཡོད་པའི་ཕྱིར། འདི་ནི་དགྲ་བཅོམ་
པ་ཡིན་ཀྱང་ཐེག་ཆེན་དགྲ་བཅོམ་དང་ཐེག་དམན་དགྲ་བཅོམ་པ་དང་དགྲ་བཅོམ་ཕུང་གསུམ་པ་
སོགས་གང་ཡང་མིན་པ་འདྲའོ།
༈ །འདི་ནི་འཕགས་པ་བརྒྱད་པ་ཇི་ལྟ་དེ་ལྟར་ཉེ་བར་བསྟན། །ཞེས་པའི་སྐབས་སུ།
སྤྱི་དོན་དང་། གཞུང་དོན་གཉིས། དང་པོ་ནི། རྒྱུན་ཞུགས་ཀྱི་འབྲས་བུ་ཐོབ་ཕྱིར་དུ་བརྩོན་པའི་
སྦྱོར་བ་རྒྱུན་ཆགས་ལ་གནས་པའི་གང་ཟག་དེ། རྒྱུན་ཞུགས་ཞུགས་པའི་མཚན་ཉིད། དབྱེ་ན།
རྒྱུན་ཞུགས་ཞུགས་པ་དབང་རྟུལ་དད་པའི་རྗེས་འབྲང་དང་། དབང་རྣོན་ཆོས་ཀྱི་རྗེས་འབྲང་
གཉིས། ས་མཚམས་ནི། ཉན་ཐོས་ཀྱི་སྡུག་བསྔལ་ཆོས་བཟོད་ནས། ལམ་རྗེས་བཟོད་ཀྱི་བར་
ན་ཡོད་དོ། 
མཐོང་སྤང་དུ་གྱུར་པའི་ཀུན་སྦྱོར་གསུམ་སྤངས་པས་རབ་ཏུ་ཕྱེ་བའི་དགེ་སྦྱོང་
ཚུལ་གྱི་འབྲས་བུ་ལ་གནས་པའི་གང་ཟག །རྒྱུན་ཞུགས་འབྲས་གནས་ཀྱི་མཚན་ཉིད། དེ་ལ་
དབྱེ་ན། རྒྱུན་ཞུགས་འབྲས་གནས་དབང་རྟུལ་དད་པས་མོས་པ་དང་། དབང་ནོན་མཐོང་བས་
ཐོབ་པ་གཉིས། སྤང་བྱ་སྤོང་ཚུལ་གྱི་སྒོ་ནས་སྤང་བྱ་ཅིག་ཅར་བ་དང་། རིམ་གྱིས་པ་གཉིས།
རྒྱུན་ཞུགས་དབང་རྣོན་གང་ཞིག །ཁམས་གསུམ་གྱི་ཉོན་མོངས་པ་རྣམས་ཅིག་ཅར་དུ་སྤོང་
ནུས་པ་སྤང་བྱ་ཅིག་ཅར་བའི་རྒྱུན་ཞུགས་ཀྱི་མཚན་ཉིད། རྒྱུན་ཞུགས་དབང་རྟུལ་གང་ཞིག་
འདོད་ཉོན་སྤངས་པའི་རྗེས་སུ་གོང་མའི་ཉོན་མོངས་སྤོང་བའི་རིགས་ཅན། སྤང་བྱ་རིམ་གྱིས་
པའི་རྒྱུན་ཞུགས་ཀྱི་མཚན་ཉིད། ས་མཚམས་ནི། ཉན་ཐོས་ཀྱི་ལམ་རྗེས་ཤེས་ནས། ཉན་ཐོས་
དགྲ་བཅོམ་པའི་འབྲས་བུ་མ་ཐོབ་པའི་བར་ན་ཡོད།།
།ཕྱིར་འོང་གི་འབྲས་བུ་ཐོབ་ཕྱིར་དུ་བརྩོན་པའི་སྦྱོར་བ་རྒྱུན་ཆགས་ལ་གནས་པའི་རབ་
ཏུ་ཕྱེ་བའི་གང་ཟག །ཕྱིར་འོང་ཞུགས་པའི་མཚན་ཉིད། དེ་ལ་དབྱེ་ན། འབྲས་བུ་ཐོད་རྒལ་
༡ འཇུག་པ་: སེམས་བསྐྱེད། ༡ ཚིགས་བཅད། ༧

35 བཀྲས་ལྷུན་ཐོས་གླིང་གྲྭ་ཚང་།
པའི་ཕྱིར་འོང་ཞུགས་པ་དང་། འབྲས་བུ་རིམ་གྱིས་པའི་ཕྱིར་འོང་ཞུགས་པ་གཉིས། ཕྱིར་འོང་
ཞུགས་པ་གང་ཞིག མཐོང་ལམ་གྱི་སྔ་རོལ་དུ་གཉེན་པོ་ཞི་རགས་ཀྱི་རྣམ་པ་ཅན་གྱིས་གཞོམ་
བྱར་གྱུར་པའི་འདོད་ཉོན་དྲུག་པ་སྤངས་པས་རབ་ཏུ་ཕྱེ་བ། ཆགས་བྲལ་སྔོན་སོང་གི་ཕྱིར་འོང་
ཞུགས་པའི་མཚན་ཉིད། དེ་ལ་དབྱེ་ན། དེའི་རྗེས་འབྲང་རྣམ་པ་གཉིས། འདིའི་ས་མཚམས་
ཞུགས་པ་དང་པོ་དང་འདྲ། དེ་གང་ཞིག་རྒྱུན་ཞུགས་ཀྱི་འབྲས་བུ་ཐོབ་ཟིན་པས་རབ་ཏུ་ཕྱེ་བ།
འབྲས་བུ་རིམ་གྱིས་པའི་ཕྱིར་འོང་ཞུགས་པའི་མཚན་ཉིད། དེ་ལ་དབྱེ་ན། དེའི་དད་མོས་དང་།
མཐོང་ཐོབ་རྣམ་པ་གཉིས། འདིའི་ས་མཚམས། ཉན་ཐོས་ཀྱི་ལམ་རྗེས་ཤེས་ནས་ཕྱིར་འོང་གི་
འབྲས་བུ་མ་ཐོབ་པའི་བར་ན་ཡོད་དོ། །ཕལ་ཆེར་ལ་འདོད་ཆགས་དང་བྲལ་བས་རབ་ཏུ་ཕྱེ་
བའི་དགེ་སྦྱོང་ཚུལ་གྱི་འབྲས་བུ་ལ་གནས་པའི་གང་ཟག །ཕྱིར་འོང་འབྲས་གནས་ཀྱི་མཚན་
ཉིད། དབྱེ་ན། འབྲས་བུ་ཐོད་རྒལ་པའི་ཕྱིར་འོང་དང་། འབྲས་བུ་རིམ་གྱིས་པའི་ཕྱིར་འོང་
གཉིས། དེ་གང་ཞིག །རྒྱུན་ཞུགས་ཀྱི་འབྲས་བུ་མ་ཐོབ་པས་རབ་ཏུ་ཕྱེ་བ། འབྲས་བུ་ཐོད་
རྒལ་པའི་ཕྱིར་འོང་འབྲས་གནས་ཀྱི་མཚན་ཉིད། དེ་གང་ཞིག །རྒྱུན་ཞུགས་ཀྱི་འབྲས་བུ་ཐོབ་
པས་རབ་ཏུ་ཕྱེ་བ། འབྲས་བུ་རིམ་གྱིས་པའི་ཕྱིར་འོང་གི་མཚན་ཉིད། ས་མཚམས་ནི། ལམ་
རྗེས་ཤེས་ནས་ཕྱིར་མི་འོང་གི་འབྲས་བུ་མ་ཐོབ་པའི་བར་ན་ཡོད་དོ། །
།ཕྱིར་མི་འོང་གི་འབྲས་བུ་ཐོབ་ཕྱིར་དུ་བརྩོན་པའི་སྦྱོར་བ་རྒྱུན་ཆགས་ལ་གནས་པས་
རབ་ཏུ་ཕྱེ་བའི་གང་ཟག་ཕྱིར་མི་འོང་ཞུགས་པའི་མཚན་ཉིད། དབྱེ་ན། འབྲས་བུ་ཐོད་རྒལ་
པའི་ཕྱིར་མི་འོང་ཞུགས་པ་དང་། རིམ་གྱིས་པའི་ཕྱིར་མི་འོང་ཞུགས་པ། དེ་གཉིས་ལས་
གཞན་པའི་ཕྱིར་མི་འོང་ཞུགས་པ་གསུམ། ཕྱིར་མི་འོང་ཞུགས་པ་གང་ཞིག །འབྲས་བུ་དང་
པོ་གཉིས་གང་ཡང་མ་ཐོབ་པས་རབ་ཏུ་ཕྱེ་བ། དང་པོའི་མཚན་ཉིད། དེ་གང་ཞིག །འབྲས་བུ་ -
དང་པོ་གཉིས་ཀ་ཐོབ་ཟིན་པས་རབ་ཏུ་ཕྱེ་བ། གཉིས་པའི་མཚན་ཉིད། དེ་གང་ཞིག་ཐོད་རྒལ་

36 དབུ་མ་ཐར་འདོད་དེད་དཔོན། །
པའི་ཕྱིར་འོང་གི་འབྲས་བུ་ཐོབ་ཟིན་པའི་རབ་ཏུ་ཕྱེ་བ། གསུམ་པའི་མཚན་ཉིད། ས་མཚམས་
ནི། ཉན་ཐོས་ཀྱི་སྡུག་བསྔལ་ཆོས་བཟོད་ནས། ཕྱིར་མི་འོང་གི་འབྲས་བུ་མ་ཐོབ་པའི་བར་ན་
ཡོད་དོ། །ཐ་མའི་ཆ་མཐུན་ལྔ། སྤངས་པས་རབ་ཏུ་ཕྱེ་བའི་དགེ་སྦྱོང་ཚུལ་གྱི་འབྲས་བུ་ལ་
གནས་པའི་གང་ཟག །ཕྱིར་མི་འོང་འབྲས་གནས་ཀྱི་མཚན་ཉིད། དབྱེ་ན། འབྲས་བུ་ཐོད་
རྒལ་པའི་ཕྱིར་མི་འོང་། འབྲས་བུ་རིམ་གྱིས་པའི་ཕྱིར་མི་འོང་། དེ་དག་ལས་དོན་གཞན་པའི་
ཕྱིར་མི་འོང་དང་གསུམ། ཕྱིར་མི་འོང་གང་ཞིག །འབྲས་བུ་དང་པོ་གཉིས་མ་ཐོབ་པས་
རབ་ཏུ་ཕྱེ་བ། དང་པོའི་མཚན་ཉིད། དེ་གང་ཞིག འབྲས་བུ་དང་པོ་གཉིས་ཐོབ་ཟིན་པས་རབ་
ཏུ་ཕྱེ་བ། གཉིས་པའི་མཚན་ཉིད། དེ་གང་ཞིག ཐོད་རྒལ་པའི་ཕྱིར་འོང་གི་འབྲས་བུ་ཐོབ་ཟིན་
པས་རབ་ཏུ་ཕྱེ་བ། གསུམ་པའི་མཚན་ཉིད། ས་མཚམས་ནི། ཉན་ཐོས་ཀྱི་ལམ་རྗེས་ཤེས་
ནས་སྲིད་ཉོན་དགུ་པའི་དངོས་གཉེན་བར་ཆད་མེད་ལམ་ལ་གནས་པའི་བར་ན་ཡོད་དོ།
།ཉན་ཐོས་དགྲ་བཅོམ་པའི་འབྲས་བུ་ཐོབ་ཕྱིར་དུ་བརྩོན་པའི་སྦྱོར་བ་རྒྱུན་ཆགས་ལ་
གནས་པའི་གང་ཟག་དགྲ་བཅོམ་ཞུགས་པའི་མཚན་ཉིད དབྱེ་ན། སྤང་བྱ་ཅིག་ཅར་བའི་དགྲ་
བཅོམ་ཞུགས་པ་དང་། སྤང་བྱ་རིམ་གྱིས་པའི་དགྲ་བཅོམ་ཞུགས་པ་གཉིས། དང་པོ་ནི།
སྤང་བྱ་ཅིག་ཅར་བའི་རྒྱུན་ཞུགས་འབྲས་གནས་ཁྱད་པར་ཅན་དང་དོན་གཅིག གཉིས་པ་ནི།
ཕྱིར་མི་འོང་འབྲས་གནས་ཁྱད་པར་ཅན་དང་དོན་གཅིག ས་མཚམས་ནི། སྤང་བྱ་ཅིག་ཅར་
བའི་རྒྱུན་ཞུགས་འབྲས་གནས་ཁྱད་པར་ཅན་ནས། ཉན་ཐོས་དགྲ་བཅོམ་པའི་འབྲས་བུ་མ་ཐོབ་
པའི་བར་ན་ཡོད། གོང་མའི་ཆ་མཐུན་ལྔ་སྤངས་པས་རབ་ཏུ་ཕྱེ་བའི་དགེ་སྦྱོང་ཚུལ་གྱི་
འབྲས་བུ་ལ་གནས་པའི་གང་ཟག །དགྲ་བཅོམ་འབྲས་གནས་ཀྱི་མཚན་ཉིད། དབྱེ་ན། ཉོན་
མོངས་རྐྱང་པའི་ཆ་ལས་རྣམ་པར་གྲོལ་བའི་ཉན་ཐོས་དགྲ་བཅོམ་པ་དང་། གཉིས་ཀའི་ཆ་
ལས་རྣམ་པར་གྲོལ་བའི་ཉན་ཐོས་དགྲ་བཅོམ་པ་གཉིས། ས་མཚམས་ནི། ཉན་ཐོས་དགྲ་

37 བཀྲས་ལྷུན་ཐོས་གླིང་གྲྭ་ཚང་།
བཅོམ་པའི་འབྲས་བུ་ཐོབ་པ་ནས། ལམ་གཞན་མ་ཐོབ་པའི་བར་ན་ཡོད་དོ།།ཚིག་གསལ་
༡ལས། འདི་ལྟ་སྟེ་ཀུན་ཏུ་སྦྱོར་བ་གསུམ་སྤངས་པའི་སྐད་ཅིག་མ་བཅུ་དྲུག་པ། ལམ་ལ་རྗེས་
སུ་ཤེས་པ་ལ་ཉོན་མོངས་པའི་སྤངས་པ་གང་ཡོད་པ་དེ་ནི་རྒྱུན་དུ་ཞུགས་པའི་འབྲས་བུའོ།
འདོད་པ་ན་སྤྱོད་པའི་ཉོན་མོངས་པ་སྒོམ་པས་སྤང་བར་བྱ་བ་རྣམས་ཀྱི་ཆེན་པོ་དང་འབྲིང་དང་
ཆུང་ངུའི་རྣམ་པ་རྣམས་ལ་ཡང་རེ་རེ་ཞིང་ཆེན་པོ་དང་འབྲིང་དང་ཆུང་ངུའི་དབྱེ་བས་ཕྱེ་བ་ན་
རྣམ་པ་དགུར་འགྱུར་རོ། །དེ་ལ་འདོད་པ་ན་སྤྱོད་པའི་རྣམ་པ་དྲུག་པ་ཟད་པས་རྣམ་པར་གྲོལ་
བའི་ལམ་ལ་སྤངས་པ་གང་ཡོད་པ་དེ་ནི་ལན་གཅིག་ཕྱིར་འོང་བའི་འབྲས་བུའོ། །འདོད་པ་ན་
སྤྱོད་པའི་ཉོན་མོངས་པ་དེ་དག་གི་ཉོན་མོངས་པ་རྣམ་པ་དགུ་པ་ཟད་པས་རྣམ་པར་གྲོལ་བའི་
ལམ་ལ་སྤངས་པ་གང་ཞིག་ཡོད་པ་དེ་ནི་ཕྱིར་མི་འོང་བའི་འབྲས་བུའོ། གཟུགས་དང་
གཟུགས་མེད་པ་ན་སྤྱོད་པའི་ཉོན་མོངས་པ་སྒོམ་པས་སྤང་བར་བྱ་བ་ས་དང་ས་ལ་རྣམ་པ་
དགུའི་དབྱེ་བས་ཕྱེ་བ་རྣམས་ལ་འདུ་ཤེས་མེད་མིན་སྐྱེད་མཆེད་ཀྱི་ས་པ་ཉོན་མོངས་པའི་རྣམ་པ་
དགུ་པའི་བར་ཟད་པས་རྣམ་པར་གྲོལ་བའི་ལམ་ལ་སྤངས་པ་གང་ཞིག་ཡོད་པ་དེ་ནི་དགྲ་བཅོམ་
པའི་འབྲས་བུ་ཞེས་བྱ་སྟེ། འདི་དག་ནི་འབྲས་བུ་བཞིའོ།
།འདི་དག་རིགས་ཅན་ཞེས་སོགས་རྒྱ་ཆེར་ཚིག་གསལ་ལས་གསུངས་པའི་དགོངས་
པ་རིགས་པའི་རྒྱ་མཚོ་ལས་བཀྲལ་བ་རང་ལུགས་ཡིན་པར་ནི་སེམས་ལ་དཀའ་གནས་ཤིན་ཏུ་
ཆེ་བར་འདུག་པས་ཞིབ་མོར་དཔྱོད་པ་རིགས་ཏེ། འདོད་པའི་ཉོན་མོངས་ཟད་པར་སྤངས་ན་
ཉོན་མོངས་ཟད་པར་སྤངས་དགོས་པར་ཐལ། འདོད་པའི་བདེན་འཛིན་སྤངས་ན་བདེན་འཛིན་
མ་ལུས་པར་སྤང་དགོས་པའི་ཕྱིར་ཏེ། འདོད་པའི་བདེན་འཛིན་བར་ཆད་མེད་ལམ་ཁོ་ནས་སྤོང་
དགོས་པའི་ཕྱིར་ཏེ། དེ་ནི་ཞི་རགས་ཀྱི་རྣམ་པ་ཅན་གྱིས་ཅུང་ཟད་ཀྱང་སྤོང་མི་ནུས་པའི་ཕྱིར། །
༡ སྡེ་བསྟན། དབུ་མ་ འ་ ཤོག ༡༥༨ ན། འཕྲེང་། ༤

་ 38 ད བུ་མ་ཐར་འདོད་དེད་དཔོན།
གཞན་ཡང་། འདོད་པའི་བདེན་འཛིན་སྤངས་ན་བདེན་འཛིན་སྤང་དགོས་པར་ཐལ། འདོད་
པའི་བདེན་འཛིན་ཀུན་བརྟགས་སྤངས་ན་བདེན་འཛིན་ཀུན་བརྟགས་སྤང་དགོས་པའི་ཕྱིར་ཏེ།
ཉན་ཐོས་ཀྱི་མཐོང་ལམ་བཟོད་པ་བརྒྱད་ཅིག་ཅར་སྐྱེ་ཞིང་ཤེས་པ་བརྒྱད་ཅིག་ཅར་སྐྱེ་བ་འཐད་
པའི་ཕྱིར་ཞེ་ན། འདོད་པའི་སས་བསྡུས་ཀྱི་གང་ཟག་རང་རྐྱ་ཐུབ་པའི་རྫས་ཡོད་དུ་འཛིན་པའི་
རྣམ་པར་རྟོག་པ་སྤངས་ན། གང་ཟག་རང་རྐྱ་ཐུབ་པའི་རྫས་ཡོད་དུ་འཛིན་པའི་རྟོག་པ་སྤངས་
པས་ཁྱབ་པ་ཡོད་པར་ཐལ། འདོད་པའི་བདེན་འཛིན་སྤངས་ན་བདེན་འཛིན་སྤངས་པས་ཁྱབ་པ་
གང་ཞིག འདོད་པའི་གང་ཟག་རང་རྐྱ་ཐུབ་པའི་རྫས་ཡོད་ཀྱིས་སྟོང་པའི་སྟོང་ཉིད་མངོན་སུམ་
དུ་རྟོགས་ན། ཁམས་གསུམ་གང་ཟག་རང་རྐྱ་ཐུབ་པའི་རྫས་ཡོད་ཀྱིས་སྟོང་པའི་སྟོང་ཉིད་
མངོན་སུམ་དུ་རྟོགས་དགོས་པའི་ཕྱིར། ཁྱབ་པ་ཁས། འདོད་མི་ནུས་ཏེ། འདོད་པའི་སས་
བསྡུས་ཀྱི་གང་ཟག་རང་རྐྱ་ཐུབ་པའི་རྫས་ཡོད་དུ་འཛིན་པའི་ཉོན་མོངས་ཞི་རགས་ཀྱི་རྣམ་པ་ཅན་
གྱི་གཉེན་པོས་སྤོང་ནུས་པའི་ཕྱིར་ཏེ། མངོན་པ་གཉིས་ནས་བཤད་པའི་དམིགས་རྣམ་ཅན་གྱི་
ཉོན་མོངས་པ་རྣམས་སྤངས་པའི་སོ་སོ་སྐྱེ་བོ་ཡོད་པའི་ཕྱིར་ཏེ། བདེན་པ་མཐོང་བས་གྲོལ་
འགྱུར་གྱི། །ཞེས་སོགས་ཀྱི་རྩོད་ལན་བཤད་པ་ལས་རྟོགས་ནུས་པའི་ཕྱིར། གཞན་ཡང་།
བཅོམ་ལྡན་འདས་ཀྱི་མདོ་ལས་ཞུགས་འབྲས་བརྒྱད་ཀྱི་རྣམ་གཞག་གསུངས་པ་མི་འཐད་པར་
ཐལ། འདོད་ཉོན་དགུ་པ་སྤངས་པའི་ཕྱིར་མི་འོང་མེད་པའི་ཕྱིར། སྒྲིག འདོད་ཉོན་དགུ་པ་
སྤངས་པའི་ཕྱིར་མི་འོང་ཆོས་ཅན། ཉོན་མོངས་སྤངས་པར་ཐལ། འདོད་ཉོན་སྤངས་པའི་ཕྱིར།
འདོད་ན། ཕྱིར་མི་འོང་མིན་པར་ཐལ། འདོད་པའི་ཕྱིར། གཞན་ཡང་། ཕྱིར་འོང་འབྲས་
གནས་ཁྱད་པར་ཅན་ཚེ་གཅིག་བར་ཆད་གཅིག་པ་ལྟ་བུ་མེད་པར་ཐལ། འདོད་ཉོན་དགུ་པའི་
དངོས་གཉེན་བར་ཆད་མེད་ལམ་ལ་གནས་པའི་ཕྱིར་འོང་འབྲས་གནས་ཁྱད་པར་ཅན་མེད་པའི་
ཕྱིར་ཏེ། དེ་ལ་གནས་པའི་ཕྱིར་མི་འོང་ཞུགས་པ་མེད་པའི་ཕྱིར་ཏེ། འདོད་ཉོན་སྤངས་ན་ཉོན་

39 བཀྲས་ལྷུན་ཐོས་གླིང་གྲྭ་ཚང་།
མོངས་སྤངས་དགོས་པའི་ཕྱིར། རྟགས་གསུམ་ག་ཁས། གཞན་ཡང་ཉན་ཐོས་འཕགས་པ་
ཡིན་ན། སྤང་བྱ་ཅིག་ཅར་བ་ཡིན་པས་ཁྱབ་པར་ཐལ། འདོད་ཉོན་སྤངས་ན་ཉོན་མོངས་སྤངས་
པས་ཁྱབ་པའི་ཕྱིར། འདོད་ན། རྒྱུན་ཞུགས་རིགས་ནས་རིགས་སྐྱེ་སོགས་མེད་པར་ཐལ།
འདོད་པའི་ཕྱིར། གཞན་ཡང་། དབང་པོ་རྟུལ་དང་རྣོན་པོ་དག །ཞིས་སོགས་ཀྱི་ལུང་དོན་མ་
གྲུབ་པར་ཐལ། བྱང་སེམས་ཀྱི་དགེ་འདུན་དཀོན་མཆོག་ལ་ཉི་ཤུར་མེད་པའི་ཕྱིར། རྟགས་
ཁས། ཡང་ན། འདོད་ཉོན་སྤངས་ན་ཉོན་མོངས་སྤངས་པས་ཁྱབ་པར་འདོད་ན། མངོན་པ་
གཉིས་ནས་བཤད་པའི་མཐོང་སྤངས་ཀུན་སྦྱོར་གསུམ་སྤངས་པས་རབ་ཏུ་ཕྱེ་བའི་དགེ་སྦྱོང་
ཚུལ་གྱི་འབྲས་བུ་ལ་གནས་པའི་གང་ཟག་གང་ཞིག །ལམ་རྗེས་ཤེས་ཐོབ་ཟིན་པར་དམིགས་
པ། རྒྱུན་ཞུགས་འབྲས་གནས་ཀྱི་མཚན་ཉིད། དེ་ནས་བཤད་པའི་འདོད་ཉོན་དྲུག་པ་སྤངས་
པས་རབ་ཏུ་ཕྱེ་བའི་དགེ་སྦྱོང་ཚུལ་གྱི་འབྲས་བུ་ལ་གནས་པའི་གང་ཟག་གང་ཞིག །ལམ་
རྗེས་ཤེས་ཐོབ་ཟིན་དུ་དམིགས་པ། ཕྱིར་འོང་འབྲས་གནས་ཀྱི་མཚན་ཉིད། དེ་ནས་བཤད་པའི་
འདོད་ཉོན་དགུ་པ་སྤངས་པས་རབ་ཏུ་ཕྱེ་བའི་དགེ་སྦྱོང་ཚུལ་གྱི་འབྲས་བུ་ལ་གནས་པའི་གང་
ཟག་གང་ཞིག །ལམ་རྗེས་ཤེས་ཐོབ་ཟིན་པར་དམིགས་པ། ཕྱིར་མི་འོང་གི་མཚན་ཉིད། དགྲ་
བཅོམ་འབྲས་གནས་ཀྱི་མཚན་ཉིད་སྔར་བཞིན་ཡིན་ལ། མཁས་པ་རྣམས་ཀྱི་བཤད་ཚོད་དང་།
དེང་སང་གི་གྲགས་ཚོད་མི་མཐུན་པར་འདུག་པས་དཔྱད་པར་བྱ་བའི་གནས་སུ་འདུག་ཀྱང་།
གཞན་གྱིས་བཏང་སྙོམས་སུ་བཞག་པ་འདི་ལ་རྒྱུན་མཚན་དང་དགོས་པ་གང་ཡོད་མི་ཤེས་སོ།
༈ གཉིས་པ་གཞུང་དོན་ནི། ས་དང་པོ་ལ་གནས་པའི་བྱང་ཆུབ་སེམས་དཔའ་
ཆོས་ཅན། འཕགས་པ་བརྒྱད་པ་རྒྱུན་ཞུགས་ཞུགས་པ་དང་འདྲ་བར་སྟོན་པའི་རྒྱུ་མཚན་ཡོད་
དེ། དེ་དང་སྤངས་རྟོགས་འགའ་ཞིག་འདྲ་བས་དེ་ལྟར་བསྟན་པའི་ཕྱིར་ཏེ། རང་འགྲེལ་༡
༡ སྡེ་བསྟན། དབུ་མ། འ། འཇུག་པ་རང་འགྲེལ། ཤོག ༢༢༥ བ་ འཕྲེང་། ༧

40 _ དབུ་མ་ཐར་འདོད་དེད་དཔོན།
ལས། མདོར་ན་ཇི་ལྟར་འཕགས་པ་རྒྱུན་དུ་ཞུགས་པ་ལ་རང་དང་རྗེས་སུ་མཐུན་པའི་འཕགས་
པའི་ཆོས་རྟོགས་པ་ལས་སྐྱོན་དང་བྲལ་ཞིང་ཡོན་ཏན་འབྱུང་བ་དེ་བཞིན་དུ། བྱང་ཆུབ་
སེམས་དཔའ་འདི་ལ་ཡང་ས་རྟོགས་པ་ལས་རང་དང་འཚམས་པའི་ཡོན་ཏན་འབྱུང་བ་དང་
སྐྱོན་ཟད་པར་རྒྱུན་དུ་ཞུགས་པའི་དཔེའི་སྒོ་ནས་ཡོངས་སུ་གསལ་བར་བྱས་པ་ཡིན་ནོ། །ཞེས་
གསུངས་པའི་ཕྱིར། འདིའི་འཕགས་པ་བརྒྱད་པ་ནི། རྒྱུན་ཞུགས་ཉིད་ལ་བྱེད་པར་རིགས་ཏེ།
རྒྱུན་དུ་ཞུགས་པ། ཞེས་གསུངས་པའི་ཕྱིར་སྙམ་ན། མ་ཁྱབ་པར་ཐལ། མྱང་འདས་ཐོབ་
པར་བྱེད་པའི་ལམ་གྱི་རྒྱུན་ལ་ཞུགས་པས་འཕགས་པ་བརྒྱད་པ་ལ་ཡང་རྒྱུན་ཞུགས་སུ་བཤད་
པ་ཙམ་ཡིན་པའི་ཕྱིར། དཔེར་ན་རྟེན་འབྲེལ་གྱི་བཤད་པ་ལས། ཕྱིར་འོང་དང་ཕྱིར་མི་འོང་
རྣམས་ཀྱང་རྒྱུན་ཞུགས་སུ་བསྟན་པ་བཞིན། འཕགས་པ་བརྒྱད་པ་དང་རྒྱུན་ཞུགས་ནི་འགལ་བ་
ཁོ་ན་ཡིན་ཏེ། དད་པའི་སྟོབས་བསྐྱེད་པ་ལ་འཇུག་པ་ཕྱག་རྒྱའི་མདོ་ ”ལས། དེ་བཞིན་དུ་དགེ་
སློང་དད་པའི་རྗེས་སུ་འབྲང་བ་དང་། བརྒྱད་པ་དང་། རྒྱུན་དུ་ཞུགས་པ་དང་། ལན་གཅིག་
ཕྱིར་འོང་བ་དང་། དགྲ་བཅོམ་པ་དང༌། རང་སངས་རྒྱས་དག་སྟེ། རིགས་ཀྱི་བུའམ་རིགས་
ཀྱི་བུ་མོ་གང་ལ་ལ་ཞིག་གིས་འཇིག་རྟེན་གྱི་ཁམས་ཐམས་ཅད་ཀྱི་རྡུལ་ཕྲ་རབ་ཀྱི་རྡུལ་སྙེད་ཀྱི་
རང་སངས་རྒྱས་རྣམས་ལ་བསྐལ་པ་གངྒཱའི་ཀླུང་གི་བྱེ་མ་སྙེད་དུ་ཉིན་གཅིག་བཞིན་དུ་ཟས་རོ་
བརྒྱ་པ་བྱིན་པ་དང་། དེ་བཞིན་དུ་ལྷའི་གོས་སྦྱིན་པ་བྱིན་པ་བས་རིགས་ཀྱི་བུ་འམ་རིགས་ཀྱི་བུ་
མོ་གཞན་ཞིག་གིས་དེ་བཞིན་གཤེགས་པའི་གཟུགས་རི་མོར་བྲིས་པ་དང་འཇིམ་པ་ལས་བྱས་པ་
མཐོང་བ་འདི་ཡང་དེ་བས་ཆེས་བསོད་ནམས་གྲངས་མེད་པར་བསྐྱེད་ན། ཐལ་མོ་སྦྱར་བ་དང་
མེ་ཏོག་དང་བདུག་པ་དང་སྤོས་དང་མར་མེ་འཕུལ་ན་བསོད་ནམས་དེ་བས་ཆེས་གྲངས་མེད་
པར་བསྐྱེད་པ་ལྟ་ཅི་སྨོས་ཞེས་གསུངས་པའི་ཕྱིར། གཞན་ཡང་མདོ་ལས། བརྒྱད་པ་ལ་ཟས་
༢ ཞོལ་བཀའ། མདོ། མ་ ཤོག ༨༩ བ། འཕྲེང་། ༣

41 བཀྲས་ལྷུན་ཐོས་གླིང་གྲྭ་ཚང་།
བྱིན་པ་བས་རྒྱུན་ཞུགས་ལ་ཟས་བྱིན་པ་ལྷག་པར་གསུངས་པ་དང་། རྒྱུན་ཞུགས་ནི་གང་ཟག་
བརྒྱད་པར་ཡས་མས་གང་ནས་བགྲངས་ཀྱང་མི་རིགས་པའི་ཕྱིར། མས་བགྲངས་ན་གཉིས་
པ། ཡས་བགྲངས་ན་བདུན་པར་འཐད་པའི་ཕྱིར།
༈ དེ་ནི་རིང་དུ་སོང་བར་བློ་ཡང་ལྷག་པར་འགྱུར ༡ །ཞེས་པའི་སྐབས་སུ། སྤྱི་
དོན་དང་། གཞུང་དོན་གཉིས། དང་པོ་ལ། བཤད་བྱའི་ལུང་དགོད་པ་དང་། ལུང་གི་དོན་
བཤད་པ། གྲུབ་པའི་དོན། ཤེས་བྱེད་དགོད་པ། རྩོད་པ་སྤང་བ་དང་ལྔ། དང་པོ་ནི།
འཕགས་པ་ས་བཅུ་པ ཉ་ལས། ཀྱེ་རྒྱལ་བའི་སྲས་དག །འདི་ལྟ་སྟེ། དཔེར་ན་རྒྱལ་པོའི་
རིགས་སུ་སྐྱེས་པའི་རྒྱལ་པོའི་བུ་རྒྱལ་པོའི་མཚན་དང་ལྡན་པ་ནི་སྐྱེས་པ་ཙམ་གྱིས་རྒྱལ་པོའི་
བྱིན་གྱིས་བློན་པོའི་ཚོགས་ཐམས་ཅད་ཟིལ་གྱིས་གནོན་གྱི་རང་གི་བློའི་སྟོབས་ཀྱིས་རྣམ་པར་
དཔྱད་པས་ནི་མ་ཡིན་ནོ། །ནམ་དེ་ནར་སོན་པར་གྱུར་པ་དེའི་ཚེ་རང་གི་བློའི་སྟོབས་བསྐྱེད་
པས་བློན་པོའི་བྱ་བ་ཐམས་ཅད་ལས་ཤིན་ཏུ་འདས་པ་ཡིན་ནོ། །ཀྱེ་རྒྱལ་བའི་སྲས་དག་དེ་
བཞིན་དུ་བྱང་ཆུབ་སེམས་དཔའ་ཡང་སེམས་བསྐྱེད་མ་ཐག་ཏུ་ལྷག་པའི་བསམ་པའི་ཆེ་བ་ཉིད་
ཀྱིས་ཉན་ཐོས་དང་རང་སངས་རྒྱས་ཐམས་ཅད་ཟིལ་གྱིས་གནོན་གྱི། རང་གི་བློའི་སྟོབས་ཀྱིས་
རྣམ་པར་དཔྱད་པས་ནི་མ་ཡིན་ནོ། །བྱང་ཆུབ་སེམས་དཔའ་ས་བདུན་པ་འདི་ལ་གནས་པའི་
བྱང་ཆུབ་སེམས་དཔའ་ནི་རང་གི་ཡུལ་ཤེས་པའི་ཆེ་བ་ལ་གནས་པས་ཉན་ཐོས་དང་རང་སངས་
རྒྱས་ཀྱི་བྱ་བ་ཐམས་ཅད་ལས་ཤིན་ཏུ་འདས་པ་ཡིན་ནོ། །ཞེས་ཇི་སྐད་གསུངས་པ་ལྟ་བུའོ།
།དེའི་ཕྱིར་དེ་ལྟར་ན་རིང་དུ་སོང་བ་ཁོ་ན་ནས་བཟུང་ནས་ནི་བྱང་ཆུབ་སེམས་དཔའ་རང་གི་བློའི་
སྟོབས་བསྐྱེད་པས་ཀྱང་ཉན་ཐོས་དང་རང་སངས་རྒྱས་དག་ཟིལ་གྱིས་གནོན་པར་འགྱུར་གྱི།
༡ འཇུག་པ། སེམས་བསྐྱེད། ༡ ཚིགས་བཅད། ༨
༢ ཞོལ་བཀའ་ ཕལ་ཆེན། ག ཤོག ༡༦༤ ན། འཕྲེང་། ༣

42 དབུ་མ་ཐར་འདོད་དེད་དཔོན།
ས་འོག་མ་རྣམས་སུ་ནི་མ་ཡིན་ནོ། །ཞེས་བྱ་བར་ཤེས་པར་བྱའོ། །ལུང་འདི་ལས་ནི་ཉན་
ཐོས་དང་རང་སངས་རྒྱས་རྣམས་ལ་ཡང་། ཆོས་ཐམས་ཅད་རང་བཞིན་མེད་པར་ཤེས་པ་ཡང་
ཡོད་ཅེས་བྱ་བར་གསལ་བར་ངེས་ཏེ། དེ་ལྟ་མ་ཡིན་ན་དངོས་པོ་རང་བཞིན་མེད་པར་ཡོངས་
སུ་ཤེས་པ་དང་བྲལ་བའི་ཕྱིར། འཇིག་རྟེན་པའི་འདོད་ཆགས་དང་བྲལ་བ་ལྟར། དེ་དག་ཀྱང་
སེམས་དང་པོ་བསྐྱེད་པའི་བྱང་ཆུབ་སེམས་དཔས་ཀྱང་རང་གི་བློས་རྣམ་པར་དཔྱད་པས་ཀྱང་
ཟིལ་གྱིས་གནོན་པར་འགྱུར་ལ། ཕྱི་རོལ་པ་བཞིན་དུ་འདི་དག་གིས། ཁམས་གསུམ་ན་སྤྱོད་
པའི་ཕྲ་རྒྱས་ཐམས་ཅད་སྤངས་པར་ཡང་མི་འགྱུར་རོ། །གཟུགས་ལ་སོགས་པ་རང་གི་ངོ་བོ་
ལ་དམིགས་པས་ཕྱིན་ཅི་ལོག་ཏུ་གྱུར་པའི་ཕྱིར། གང་ཟག་གི་བདག་མེད་རྟོགས་པར་ཡང་མི་
འགྱུར་ཏེ་བདག་ཏུ་གདགས་པའི་རྒྱུ་ཕུང་པོ་ལ་དམིགས་པའི་ཕྱིར ། ཞེས་གསུངས།
གཉིས་པ་ནི། ས་དྲུག་པ་མན་ཆད་ལ་གནས་པའི་བྱང་ཆུབ་སེམས་དཔས། རང་གི་
ཡུལ་ཤེས་པའི་ཆེ་བ་ལ་གནས་པའི་བློས་ཉན་ཐོས་དང་རང་སངས་རྒྱས་རྣམས་ཟིལ་གྱིས་
གནོན་པར་ནུས་པ་མིན་ཏེ། དེ་རྣམས་ཀྱིས་འགོག་པ་ཡང་དག་པའི་མཐའ་ལ་གཉིས་སྣང་
ནུབ་པའི་སྒོ་ནས་དུས་སྐད་ཅིག་མ་གཅིག་ལ་སྙོམས་པར་འཇུག་ལྡང་བྱེད་མི་ནུས་པའི་ཕྱིར།
ས་བདུན་པ་ལ་གནས་པའི་བྱང་ཆུབ་སེམས་དཔའ་ཆོས་ཅན། རང་གི་ཡུལ་ཤེས་པའི་ཆེ་བ་ལ་
གནས་པའི་བློས་ཉན་རང་དགྲ་བཅོམ་པ་རྣམས་ཟིལ་གྱིས་གནོན་པར་ནུས་ཏེ། འགོག་པ་ཡང་
དག་པའི་མཐའ་ལ་གཉིས་སྣང་ནུབ་པའི་སྒོ་ནས་དུས་སྐད་ཅིག་མ་གཅིག་ལ་སྙོམས་པར་འཇུག་
ལྡང་བྱེད་ནུས་པའི་ཕྱིར། སྦྱོར་བ་གཉིས་ལ་ཁྱབ་པ་ཡོད་དེ། སྟོང་པ་ཉིད་ལ་གཉིས་སྣང་ནུབ་
པའི་སྒོ་ནས་དུས་སྐད་ཅིག་མ་གཅིག་ལ་སྙོམས་པར་འཇུག་ལྡང་བྱེད་པ་ནི། སྐབས་འདིའི་བྱང་
སེམས་རང་གི་ཡུལ་ཤེས་པའི་ཆེ་བ་ལ་གནས་པའི་དོན་ཡིན་པའི་ཕྱིར་ཏེ། ས་བཅུ་པའི་མདོ་
༡ སྡེ་བསྟན། དབུ་མ། འ། འཇུག་པ་རང་འགྲེལ། ཤོག་གྲངས། ༢༢༦ བ་ འཕྲེང་། ༥

43 བ ཀྲས་ལྷུན་ཐོས་གླིང་གྲྭ་ཚང་།
༡ ལས། ཀྱེ་རྒྱལ་བའི་སྲས་དག །བྱང་ཆུབ་སེམས་དཔའི་ས་བདུན་པ་འདི་ལ་གནས་པའི་
བྱང་ཆུབ་སེམས་དཔའ་ནི་སེམས་ཀྱི་སྐད་ཅིག་མ་གཅིག་ལ་འགོག་པ་ལ་སྙོམས་པར་འཇུག་
ཅིང་ལྡང་སྟེ་འགོག་པ་མངོན་དུ་བྱས་པ་ཞེས་ནི་མི་བྱའོ། །ཞེས་དང་། འདིར་ཡང་། རིང་དུ་
སོང་བ་འདིར་ནི་སྐད་ཅིག་དང༌། སྐད་ཅིག་ལ་ནི་འགོག་པར་འཇུག་འགྱུར་ཞིང་ ། །ཞེས་
གསུངས་པའི་ཕྱིར། 
གསུམ་པ་ནི། ཉན་རང་རྣམས་ལ་ཡང་དངོས་པོ་རང་བཞིན་མེད་པར་ཤེས་པ་ཡོད་དེ།
དེ་ལྟ་མིན་ན་རིགས་པའི་གནོད་བྱེད་གསུམ་ཡོད་པའི་ཕྱིར། ཇི་ལྟར་ཞེ་ན། དངོས་པོ་རང་
བཞིན་མེད་པར་ཤེས་པ་དེ་བྱང་སེམས་རང་གི་ཡུལ་ཤེས་པའི་ཆེ་བ་ལ་གནས་པའི་དོན་ཡིན་
པར་ཐལ། ཉན་རང་རྣམས་དངོས་པོ་རང་བཞིན་མེད་པར་ཤེས་པ་དང་བྲལ་བའི་ཕྱིར། འདོད་
ན། སེམས་དང་པོ་བསྐྱེད་པའི་བྱང་ཆུབ་སེམས་དཔས་ཀྱང་། ཅི་ཡང་མེད་མན་ཆད་ཀྱི་ཉོན་
མོངས་རགས་པ་འགའ་ཞིག་དང་བྲལ་བའི་གང་ཟག་བཞིན་དུ་ཉན་རང་དགྲ་བཅོམ་པ་རྣམས་
རང་གི་ཡུལ་ཤེས་པའི་ཆེ་བ་ལ་གནས་པའི་བློའི་སྟོབས་ཀྱིས་ཟིལ་གྱིས་གནོན་པར་ཐལ།
འདོད་པའི་ཕྱིར། ཕྱི་རོལ་པའི་དྲང་སྲོང་བཞིན་དུ་ཉན་རང་དགྲ་བཅོམ་པ་འདི་དག་གིས་ཁམས་
གསུམ་ན་སྤྱོད་པའི་ཕྲ་རྒྱས་ཐམས་ཅད་སྤངས་པར་ཡང་མི་འགྱུར་བར་ཐལ། འདི་དག་གིས་
ཕུང་པོ་སོགས་བདེན་གྲུབ་ཏུ་དམིགས་པའི་སྒོ་ནས་དངོས་པོའི་གནས་ལུགས་ལ་ཕྱིན་ཅི་ལོག་ཏུ་
གྱུར་པའི་ཕྱིར། འདི་དག་གིས་གང་ཟག་གི་བདག་མེད་མ་རྟོགས་པར་ཐལ། འདི་དག་གིས་
བདག་ཏུ་གདགས་པའི་རྒྱུ་ཕུང་པོ་བདེན་གྲུབ་ཏུ་དམིགས་པའི་ཕྱིར། རྟགས་རྣམས་ཁས།
བཞི་པ་ལ། མདོའི་ཤེས་བྱེད་དགོད་པ་དང་། བསྟན་བཅོས་ཀྱི་ཤེས་བྱེད་དགོད་པ་
༡ ཞོལ་བཀའ། ཕལ་ཆེན། ཁ། ཤོག ༡༦༤ བ། འཕྲེང༌། ༥
༢ འཇུག་པ། སེམས་བསྐྱེད། ༧ ཚིགས་བཅད། ༡

44 དབུ་མ་ཐར་འདོད་དེད་དཔོན།
གཉིས། དང་པོ་ལ། ཐེག་ཆེན་གྱི་མདོའི་ཤེས་བྱེད་དགོད་པ་དང་། ཐེག་དམན་གྱི་མདོའི་ཤེས་
བྱེད་དགོད་པ་གཉིས། དང་པོ་ནི། ལྷག་པའི་བསམ་པ་བརྟན་པས་ཞུས་པ་ཚིག་གསལ་དུ་
དྲངས་པ་ ལ་ལས། དཔེར་ན་མི་ལ་ལ་ཞིག་གིས་སྒྱུ་མ་མཁན་གྱི་རོལ་མོ་བྱུང་བའི་ཚེ། སྒྱུ་མ་
མཁན་གྱིས་སྤྲུལ་པའི་བུད་མེད་མཐོང་ནས་འདོད་ཆགས་ཀྱི་སེམས་བསྐྱེད་དེ་དེ་འདོད་ཆགས་
ཀྱིས་སེམས་དཀྲིས་ནས་འཁོར་གྱིས་འཇིགས་ཤིང་བག་ཚ་སྟེ་སྟན་ལས་ལངས་ནས་སོང་སྟེ་དེ་
སོང་ནས་ཀྱང་། བུད་མེད་དེ་ཉིད་ལ་མི་སྡུག་པར་ཡིད་ལ་བྱེད་ཅིང་མི་རྟག་པ་དང་སྡུག་བསྔལ་
བ་དང་སྟོང་པ་དང་བདག་མེད་པར་ཡིད་ལ་བྱེད་ན། རིགས་ཀྱི་བུ་དེ་ཇི་སྙམ་དུ་སེམས། མི་དེ་
ཡང་དག་པར་ཞུགས་པ་ཡིན་ནམ་འོན་ཏེ་ལོག་པར་ཞུགས་པ་ཡིན། གསོལ་པ་བཅོམ་ལྡན་
འདས་གང་བུད་མེད་མ་མཆིས་པ་ལ་མི་སྡུག་པར་ཡིད་ལ་བྱེད་ཅིང་མི་རྟག་པ་དང་སྡུག་བསྔལ་
བ་དང་སྟོང་པ་དང་བདག་མེད་པར་ཡིད་ལ་བགྱིད་པའི་མི་དེའི་མངོན་པར་བརྩོན་པ་དེ་ནི་ལོག་
པ་ལགས་སོ། །བཅོམ་ལྡན་འདས་ཀྱིས་བཀའ་སྩལ་པ། རིགས་ཀྱི་བུ་འདི་ན་དགེ་སློང་དང་།
དགེ་སློང་མ་དང་། དགེ་བསྙེན་དང་། དགེ་བསྙེན་མ་ཁ་ཅིག་མ་སྐྱེས་ཞིང་མ་བྱུང་བའི་ཆོས་
རྣམས་ལ་མི་སྡུག་པར་ཡིད་ལ་བྱེད་ཅིང་། མི་རྟག་པ་དང་སྡུག་བསྔལ་བ་དང་སྟོང་པ་དང་
བདག་མེད་པར་ཡིད་ལ་བྱེད་པ་གང་ཡིན་པ་དེ་དག་ཀྱང༌། དེ་དང་འདྲ་བར་བལྟ་བར་བྱའོ།
།ང་ནི་མི་བླུན་པོ་དེ་དག་ལ་ལམ་སྒོམ་པའོ་ཞེས་མི་སྨྲ་སྟེ། དེ་དག་ནི་ལོག་པར་ཞུགས་པ་ཞེས་
བྱའོ། །ཞེས་གསུངས། དེའི་དོན་ནི། ཕུང་པོ་བདེན་གྲུབ་ཏུ་འདོད་པའི་སྒོ་ནས་ཕུང་པོ་དེ་ཉིད་
མི་སྡུག་པ་ལ་སོགས་པའི་ཁྱད་ཆོས་ལྔས་ཁྱད་པར་དུ་བྱས་པར་ཡིད་ལ་བྱེད་ཅིང་སྒོམ་པ་དེ་ནི་
ཐར་ལམ་སྒོམ་པ་མིན་ཏེ། སྒྱུ་མའི་བུད་མེད་དེ་ཉིད་བུད་མེད་དུ་འདོད་པའི་སྒོ་ནས་བུད་མེད་དེ་
ཉིད་མི་སྡུག་པ་ལ་སོགས་པའི་ཁྱད་ཆོས་ལྔས་ཁྱད་པར་དུ་བྱས་ནས་སྒོམ་པ་ཡིན་པའི་ཕྱིར།
༡ སྡེ་བསྟན། དབུ་མ། འ། ཤོག ༡༤ བ་ འཕྲེང་། ༥

45 བཀྲས་ལྷུན་ཐོས་གླིང་གྲྭ་ཚང་།
ཁྱབ་སྟེ། སྒྱུ་མའི་བུད་མེད་བུད་མེད་མིན་པ་བཞིན་དུ། ཕུང་པོ་རང་བཞིན་གྱིས་མེད་པའི་ཕྱིར།
ཊིཀ་ཆེན་ ༡ ལས། བདེན་པའི་ཕུང་པོ་དམིགས་པར་བྱས་ནས་མི་རྟག་པ་སོགས་སུ་ཡིད་ལ་
བྱེད་པ་གཅིག་ཀྱང་ཡོད་ལ། དེ་ནི་ཞེན་ཡུལ་ལ་འཁྲུལ་པའི་ལོག་ཤེས་རྐྱང་པ་ཡིན་པས། ཞེས་
གསུངས་པ་འདིས་ནི། ཤེས་པ་ལ་ཚད་མས་ཁྱབ་པར་འདོད་པ་ལེགས་པར་བཀག་སྟེ།
གཞན་དུ་ན་རྐྱང་པའི་སྒྲ་སྨོས་པ་དོན་མེད་དུ་འགྱུར་བའི་ཕྱིར། འཕགས་པ་བསམ་གཏན་པའི་
དཔེ་མཁྱུད་ཀྱི་མདོ་ཚིག་གསལ་དུ་དྲངས་པ་ ༢ལས་ཀྱང་། འཇམ་དཔལ་འཕགས་པའི་བདེན་
པ་རྣམས་ཡང་དག་པ་ཇི་ལྟ་བ་བཞིན་མ་མཐོང་བས་སེམས་ཅན་ཕྱིན་ཅི་ལོག་བཞིས་སེམས་ཕྱིན་
ཅི་ལོག་ཏུ་གྱུར་པ་རྣམས་འཁོར་བ་ཡང་དག་པ་འདི་ལས་འདའ་བར་མི་འགྱུར་རོ། །ཞེས་
གསུངས་ལ། འཇམ་དཔལ་གྱིས་བཅོམ་ལྡན་འདས་གང་ལ་ཉེ་བར་དམིགས་པས་སེམས་ཅན་
རྣམས་འཁོར་བ་ལས་འདའ་བར་མི་འགྱུར་བ་བསྟན་དུ་གསོལ་ཞེས་ཞུས་པ་དང་། སྟོན་པས་
བདེན་བཞི་ཡང་དག་པ་ཇི་ལྟ་བ་བཞིན་མ་ཤེས་པས་འཁོར་བ་ལས་མི་གྲོལ་བར་གསུངས་པ་ལ
རྗེ་བཙུན་གྱིས་ཡུལ་གང་ལ་ཇི་འདྲ་ཞིག་ཏུ་དམིགས་པས་འཁོར་བ་ལས་མི་ཐར་བ་བཤད་པ་
ཞུས་པའི་ལན་དུ། བདག་ནི་འཁོར་བ་ལས་འདའ་བ་དང་མྱང་འདས་ཐོབ་པར་འགྱུར་རོ་སྙམ་
དུ་བདེན་པར་ཞེན་པའི་ཚུལ་གྱིས་རྟོགས་པར་བྱེད་པས་མི་རྟག་པ་ལ་སོགས་པ་སྒོམ་པ་ན
བདག་གིས་སྡུག་བསྔལ་ཤེས་སོ་ཀུན་འབྱུང་སྤངས་སོ་འགོག་པ་མངོན་དུ་བྱས་སོ་ལམ་
བསྒོམས་སོ་སྙམ་ནས། བདག་ནི་དགྲ་བཅོམ་པར་གྱུར་ཏོ་སྙམ་པ་འབྱུང་བར་གསུངས་ཏེ།
སྔར་བཤད་པ་ལྟར་གྱིས་ཉོན་མོངས་མངོན་གྱུར་རེ་ཞིག་སྤངས་པ་ན་ཟག་པ་ཐམས་ཅད་ཟད་དོ་
སྙམ་པ་སྐྱེས་པའོ། །དེ་འཆི་བའི་དུས་ཀྱི་ཚེ་རང་སྐྱེ་བ་ལེན་པར་མཐོང་བ་ན་སངས་རྒྱས་ལ་
༡ ཞོལ་པར། རྗེའི་གསུང་། མ། ཤོག ༣༡ བ། འཕྲེང༌། ༣
༢ སྡེ་བསྟན། དབུ་མ། འ། ཤོག ༡༧༡ བ། འཕྲེང་། ༥

46 དབུ་མ་ཐར་འདོད་དེད་དཔོན།
ཐེ་ཚོམ་ཟོས་པའི་ཉེས་པས་དམྱལ་བ་ཆེན་པོར་ལྷུང་བར་གསུངས་སོ། །ཞེས་གསུངས་ལ།
དེའི་དོན་ནི། བདེན་བཞི་མི་རྟག་སོགས་བཅུ་དྲུག་བདེན་གྲུབ་ཏུ་འདོད་པའི་སྒོ་ནས་རགས་པའི་
བདེན་བཞི་མངོན་སུམ་དུ་རྟོགས་ཟིན་གོམས་པར་བྱས་པ་ཙམ་གྱིས་མངོན་པ་གཉིས་ནས་བཤད་
པའི་དམིགས་རྣམ་ཅན་གྱི་ཉོན་མོངས་སྤངས་པའི་གང་ཟག་དེ་ཆོས་ཅན། འཁོར་བ་ལས་གྲོལ་
བ་མིན་ཏེ། བདེན་པ་བཞི་ལ་བླང་དོར་དུ་བདེན་པར་ཞེན་པས་སེམས་ཕྱིན་ཅི་ལོག་ཏུ་གྱུར་ཅིང་
ལོག་པར་ལྟ་བའི་དབང་གིས་དམྱལ་བ་ཆེན་པོར་སྐྱེ་བ་ལེན་པའི་ཕྱིར། ཉན་རང་དགྲ་བཅོམ་པ་
ཆོས་ཅན། བདེན་བཞི་རང་བཞིན་མེད་པར་མངོན་སུམ་དུ་རྟོགས་ཟིན་བསྒོམ་བྱའི་དོན་གོམས་
པར་བྱས་པ་ཡིན་ཏེ། འཁོར་བ་ཟད་པར་སྤངས་པའི་གང་ཟག་ཡིན་པའི་ཕྱིར། ཁྱབ་སྟེ། དེ་
ལྟར་དུ་སྔར་བཤད་པའི་ལུང་གིས་གྲུབ་པའི་ཕྱིར། རྡོ་རྗེ་གཅོད་པ་ ༡ ལས་ཀྱང་། རབ་འབྱོར་
འདི་ཇི་སྙམ་དུ་སེམས། རྒྱུན་དུ་ཞུགས་པ་འདི་སྙམ་དུ་བདག་གིས་རྒྱུན་དུ་ཞུགས་པའི་འབྲས་བུ་
ཐོབ་སྙམ་དུ་སེམས་སམ། རབ་འབྱོར་གྱིས་གསོལ་པ། བཅོམ་ལྡན་འདས་དེ་ནི་མ་ལགས་སོ།
།དེ་ཅིའི་སླད་དུ་ཞེ་ན། བཅོམ་ལྡན་འདས་དེ་ནི་གང་ལ་ཡང་ཞུགས་པ་མ་མཆིས་པའི་སླད་དུ་སྟེ།
དེས་ན་རྒྱུན་དུ་ཞུགས་པ་ཞེས་བགྱིའོ། །ཞེས་སོགས་གསུངས་ལ། དོན་ནི་འབྲས་བུ་བཞི་ལ་
གནས་པའི་གང་ཟག་གིས་འབྲས་བུ་བཞི་ཐོབ་བྱ་ཐོབ་བྱེད་ལ་སོགས་པ་བདེན་སྟོང་དུ་རྟོགས་པ་
ཡིན་ཏེ། དེ་ལྟ་མ་ཡིན་ན། བདག་འཛིན་གཉིས་ཀྱི་གཞན་དབང་དུ་གྱུར་དགོས་པ་གང་ཞིག
དེ་ལྟ་མ་ཡིན་པའི་ཕྱིར་ཏེ། ཡུམ་བར་མའི་མདོ་ལས། བཅོམ་ལྡན་འདས་ཀྱིས་བཀའ་སྩལ་པ།
ཤཱ་རིའི་བུ་དེས་ན་རྣམ་གྲངས་འདི་ཁྱོད་ཀྱིས་རིག་པར་བྱ་སྟེ། གང་འདི་ཉན་ཐོས་དང་རང་
སངས་རྒྱས་ཀྱི་ཤེས་རབ་གང་ཡིན་པ་དེ་ནི། བྱང་ཆུབ་སེམས་དཔའ་སེམས་དཔའ་ཆེན་པོའི་
ཤེས་རབ་ཉིན་གཅིག་སྒོམ་པའི་བརྒྱའི་ཆར་ཡང་ཉེ་བར་མི་སྨྲའོ། །ཞེས་གསུངས་སོ།
༡ ཞོལ་བཀའ། ཀ། ཤེར་ཕྱིན་སྣ་ཚོགས། ཤོག ༢༢༠ ན། འཕྲེང་། །

47 བཀྲས་ལྷུན་ཐོས་གླིང་གྲྭ་ཚང་།
༈ །གཉིས་པ་ནི། ཉན་ཐོས་ལ་བསྟན་པའི་མདོ་ ༡ལས་ཀྱང་། ཉན་ཐོས་རྣམས་
ཀྱིས་ཉོན་མོངས་པའི་སྒྲིབ་པ་སྤང་བར་བྱ་བའི་ཕྱིར། གཟུགས་ནི་དབུ་བ་རྡོས་པ་འདྲ། ། ཚོར་བ་
ཆུ་ཡི་ཆུ་འབུར་འདྲ། །འདུས་ཤེས་སྨིག་རྒྱུ་ལྟ་བུ་སྟེ། །འདུ་བྱེད་རྣམས་ནི་ཆུ་ཤིང་བཞིན།
།རྣམ་པར་ཤེས་པ་སྒྱུ་མ་ལྟར། །ཉི་མའི་གཉེན་གྱིས་བཀའ་སྩལ་ཏོ། །ཞེས་དཔེ་ལྔས། འདུས་
བྱས་རྣམས་རང་བཞིན་གྱིས་མེད་པར་གསུངས་པ་ཡིན། འདུས་བྱས་རྣམས་རང་བཞིན་གྱིས་
མེད་དེ། ་ ཕུང་པོ་ལྔ་རང་བཞིན་གྱིས་མེད་པར་དཔེ་ལྔ་ལ་བརྟེན་ནས་འགྲུབ་པའི་ཕྱིར།
རིགས་པ་དྲུག་ཅུ་པའི་འགྲེལ་པར་དྲངས་པའི་ཐེག་དམན་གྱི་མདོ་ལས་ ༢ ཀྱང་། གང་སྡུག་
བསྔལ་འདི་མ་ལུས་པར་སྤངས་པ། ངེས་པར་སྤངས་པ། བྱང་བར་གྱུར་པ། ཟད་པ།
འདོད་ཆགས་དང་བྲལ་བ། འགོག་པ། ཉེ་བར་ཞི་བ། ནུབ་པ། སྡུག་བསྔལ་གཞན་གྱིས་
མཚམས་མི་སྦྱོར་ཞིང་མི་འབྱུང་མི་སྐྱེ་བ། འདི་ནི་ཞི་བ། འདི་ནི་གྱ་ནོམ་པ་སྟེ། འདི་ལྟ་སྟེ་ཕུང་
པོ་ཐམས་ཅད་ངེས་པར་སྤངས་པ། སྲིད་པ་ཟད་པ། འདོད་ཆགས་དང་བྲལ་བ། འགོག་པ་མྱ་
ངན་ལས་འདས་པའོ། །ཞེས་གསུངས་ལ། དོན་ནི་ཐེག་ཆེན་རྣམས་ཀྱིས་ད་ལྟར་བ་དང་མ་
འོངས་པའི་ཕུང་པོ་རང་བཞིན་གྱིས་བྱང་བ་དང་ཟད་པར་མངོན་སུམ་དུ་རྟོགས་ཟིན་ཏེ། དེ་
ལྟར་མདོ་དེ་རྣམས་ཀྱིས་བསྟན་པའི་ཕྱིར་ཏེ། དེ་རྣམས་ཀྱིས་ཕུང་པོ་རྒྱུན་ཆད་པའི་མྱང་འདས་
དང༌། ཉོན་མོངས་ཙམ་ཟད་པར་མ་བསྟན་པའི་ཕྱིར། ཕུང་པོ་རྒྱུན་ཆད་བསྟན་པ་ལ་རིགས་
པས་གནོད་ཅིང་། སྡུག་བསྔལ་ལམ་ཕུང་པོའི་སྒྲ། འདིར་ནི་སྡུག་བསྔལ་གྱི་ཕུང་པོ་སྤྱི་ལ་ ་
འཇུག་པར་རིགས་ཤིང་བྱེ་བྲག་ཉོན་མོངས་ལ་འཇུག་པར་བཤད་པ་དགོས་པ་མེད་པའི་ཕྱིར།
ཕུང་པོ་རྒྱུན་ཆད་པའི་མྱང་འདས་ཡོད་པ་མིན་པར་ཐལ། མངོན་དུ་བྱ་རྒྱུའི་མྱང་འདས་ཡོད་
༡ ཞོལ་བཀའ། མདོ་སྡེ། ཁ། ཤོག ༣༨༧ བ། འཕྲེང་། ༦
༢ སྡེ་བསྟན། དབུ་མ། ཡ། ཤོག ༠ ན། འཕྲེང་། ༥

48 ད བུ་མ་ཐར་འདོད་དེད་དཔོན།
པའི་དུས་སུ་བྱེད་པ་པོ་མེད་པར་ཐལ་བ་དང་། མངོན་དུ་བྱེད་པ་པོ་ཡོད་པའི་ཚེ་མྱང་འདས་
མེད་པར་ཐལ་བའི་སྐྱོན་ཡོད་པའི་ཕྱིར། དེས་ན། འདིའི་སྡུག་བསྔལ་གྱི་ཕུང་པོ་ཟད་པ་ནི།
སྡུག་བསྔལ་གྱི་ཕུང་པོ་རང་བཞིན་གྱིས་ཟད་པ་ལ་བྱེད་པར་རིགས་པའི་ཕྱིར་ཏེ། ཐེག་དམན་གྱི་
སྡེ་སྣོད་ལས། སྡུག་བསྔལ་གྱི་ཕུང་པོ་ཟད་པའི་སྟོང་ཉིད་བསྟན་པ་དང་ཐེག་ཆེན་གྱི་སྡེ་སྣོད་
ལས་རང་བཞིན་གྱི་སྐྱེ་མེད་བསྟན་པ་གཉིས་དོན་གཅིག་པའི་ཕྱིར། རིན་ཆེན་འཕྲེང་བ་ ༡ལས།
ཐེག་པ་ཆེ་ལ་སྐྱེ་མེད་བསྟན། །གཞན་གྱི་ཟད་པ་སྟོང་པ་ཉིད། །ཟད་དང་མི་སྐྱེ་དོན་དུ་ནི།
།གཅིག་པ་དེ་ཕྱིར་བཟོད་པར་གྱིས། །ཞེས་གསུངས་པའི་ཕྱིར། ཀཱ་ཏྱཱ་ཡ་ན་ལ་གདམས་པའི་
མདོ་ ༢ལས་ཀྱང་། ཀཱ་ཏྱཱ་ཡ་ན་གང་གི་ཕྱིར་འཇིག་རྟེན་འདི་དག་ནི་ཕལ་ཆེར་ཡོད་པ་དང་མེད་
པ་ཉིད་དུ་མངོན་པར་ཞེན་ཏེ། དེའི་དབང་གིས་སྐྱེ་བ་དང་རྒ་བ་དང་མྱ་ངན་དང་སྨྲེ་སྔགས་འདོན་
པ་དང་སྡུག་བསྔལ་བ་དང་ཡིད་མི་བདེ་བ་དང་འཁྲུག་པ་དག་ལས་ཡོངས་སུ་མི་གྲོལ་ལོ།
ཞེས་སོགས་ལུང་ཕྲན་ཚེགས་ལས་གསུངས་སོ། །གཉིས་པ་བསྟན་བཅོས་ཀྱི་ཤེས་བྱེད་དགོད་
པ་ལ། འཕགས་པ་ཡབ་སྲས་ཀྱི་ལུང་དགོད་པ། སྤྱོད་འཇུག་གི་ལུང་དགོད་པ། མངོན་པར་
རྟོགས་པའི་རྒྱན་རྩ་འགྲེལ་གྱི་ལུང་དགོད་པ། རྒྱུད་བླ་མའི་ལུང་དགོད་པའོ། །
།དང་པོ་ནི། རིན་ཆེན་འཕྲེང་བ་ ལས། ཇི་སྲིད་ཕུང་པོར་འཛིན་ཡོད་པ། །དེ་སྲིད་
དེ་ལ་ངར་འཛིན་ཡོད། །ངར་འཛིན་ཡོད་ན་ཡང་ལས་ཏེ། །དེ་ལས་ཡང་ནི་སྐྱེ་བ་ཡིན། ལམ་
གསུམ་ཐོག་མཐའ་དབུས་མེད་པ། །འཁོར་བའི་དཀྱིལ་འཁོར་འགལ་མེ་ཡི། །དཀྱིལ་འཁོར་
ལྟ་བུ་ཕན་ཚུན་གྱི། །རྒྱུ་ཅན་འདི་ནི་འཁོར་བར་འགྱུར། །དེ་ནི་རང་གཞན་གཉིས་ཀ་དང་།
༡ སྡེ་བསྟན། སྐྱེས་རབས། གེ ཤོག ༡༢༡ བ། འཕྲེང་། ༡
༢ ཞོལ་བཀའ། འདུལ་བ། ཐ། ཤོག ༤༢༦ ན། འཕྲེང་། ༤
༣ སྡེ་བསྟན། སྐྱེས་རབས། གེ ཤོག ༠༨ ན། འཕྲེང་། ༥

49 བཀྲས་ལྷུན་ཐོས་གླིང་གྲྭ་ཚང་།
།དུས་གསུམ་ཉིད་དུའང་མ་ཐོབ་ཕྱིར། །ངར་འཛིན་པ་ནི་ཟད་པར་འགྱུར། །དེ་ལས་ལས་དང་
སྐྱེ་བ་ཡང་། །ཞེས་སོགས་གསུངས་ལ། དོན་ནི་ཉན་རང་དགྲ་བཅོམ་པས་ཕུང་པོ་བདེན་འཛིན་
ཟད་པར་སྤངས་ཏེ། དེ་ལྟ་མིན་ན། ཉན་རང་དགྲ་བཅོམ་པ་རྣམས་ལས་ཉོན་གྱི་དབང་གིས་
འཁོར་བར་སྐྱེ་བ་ལེན་དགོས་པ་གང་ཞིག དེ་ལྟར་མ་ཡིན་པའི་ཕྱིར། ལམ་གསུམ་ནི་ཉོན་
མོངས་པ་དང་། ལས་དང་། སྐྱེ་བའི་ཀུན་ནས་ཉོན་མོངས་པ་གསུམ་ཡིན་ལ། དེ་ལ་ཐོག་
མཐའ་དང་དབུས་མེད་པ་ནི། ཉོན་མོངས་པ་ལས་ལས་དང་། དེ་ལས་སྡུག་བསྔལ་སྐྱེ་ཞིང་
སྡུག་བསྔལ་ལས་ཀྱང་དེའི་རིགས་འདྲ་དང་ཉོན་མོངས་སྐྱེ་བའི་ཕྱིར། ཕར་སྐྱེ་ཚུར་སྐྱེ་བྱེད་
པས། སྔ་ཕྱིའི་རིམ་པ་ངེས་པ་མེད་པ་དེ། ཕན་ཚུན་རྒྱུ་ཅན་གྱི་དོན་ནོ། །རྟེན་འབྲེལ་དེ་ནི་རང་
དང་གཞན་དང་གཉིས་ཀ་ལས་སྐྱེ་བ་མེད་ལ། དེ་ཡང་དུས་གསུམ་གར་ཡང་རང་བཞིན་གྱིས་
སྐྱེ་བ་མ་ཐོབ་པ་སྟེ་མེད་པ་མཐོང་བའམ་མ་མཐོང་བའི་རྒྱུ་མཚན་གྱིས་ངར་འཛིན་པའི་འཇིག་ལྟ་
ཟད་པས་འཁོར་བ་ལྡོག་གོ །གཞན་ཡང་། དེ་ལྟར་ཡང་དག་ཇི་བཞིན་དུ། །འགྲོ་བ་དོན་མེད་
ཤེས་ནས་ནི། ། རྒྱུ་མེད་པ་ཡི་མེ་བཞིན་དུ། །གནས་མེད་ལེན་མེད་མྱ་ངན་འདའ ། །ཞེས་
སོགས་གསུངས། སྔར་བཤད་པ་དེ་རྣམས་བྱང་སེམས་ཁོ་ནའི་དབང་དུ་བྱས་པ་ཡིན་ནོ་ཞེ་ན།
མ་ཡིན་ཏེ། དེའི་མཇུག་ཐོགས་སུ། དེ་ལྟར་བྱང་ཆུབ་སེམས་དཔས་ཀྱང་། །མཐོང་ནས་བྱང་
ཆུབ་ངེས་པར་འདོད། །འོན་ཀྱང་དེ་ནི་སྙིང་རྗེ་ཡིས། །བྱང་ཆུབ་བར་དུ་སྲིད་མཚམས་སྦྱོར
བ། །ཞེས་གསུངས་ལ། རྩ་ཤེ་ ལས་ཀྱང་། བཅོམ་ལྡན་དངོས་དང་དངོས་མེད་པ།
།མཁྱེན་པ་ཀཱ་ཏྱཱ་ཡ་ན་ཡི། །གདམས་ངག་ལས་ནི་ཡོད་པ་དང་། ། མེད་པ་གཉིས་ཀའང་དགག་
པར་མཛད། །ཞེས་དང་། བྱང་ཆུབ་སེམས་འགྲེལ་ ༤ལས་ཀྱང་། གང་དག་སྟོང་ཉིད་མི་
༡ སྡེ་བསྟན། སྐྱེས་རབས། གེ ཤོག ༡༢༠ བ། འཕྲེང་། ༤་
༢ སྡེ་བསྟན། སྐྱེས་རབས། གེ རིན་ཆེན་འཕྲེང་བ། ཤོག ༡༢༠ བ། འཕྲེང་། ༤
༣ སྡེ་བསྟན། དབུ་མ། ཙ། ཤོག ༩ ན། འཕྲེང་༡ ། ༤ སྡེ་བསྟན། རྒྱུད། ང་། ཤོག ༤༡ ན། འཕྲེང་། ༣

50་ དབུ་མ་ཐར་འདོད་དེད་དཔོན།
ཤེས་པ། །དེ་དག་ཐར་པ་རྟེན་མ་ཡིན། འགྲོ་དྲུག་སྲིད་པའི་བཙོན་རར་ནི། །རྨོངས་པ་དེ་དག་
འཁོར་བར་འགྱུར། །ཞེས་དང་། བཞི་བརྒྱ་པ་ ༡ལས་ཀྱང་། སྲིད་པའི་ས་བོན་རྣམ་ཤེས་ཏེ།
།ཡུལ་རྣམས་དེ་ཡི་སྤྱོད་ཡུལ་ལོ། །ཡུལ་ལ་བདག་མེད་མཐོང་ན་ནི། །སྲིད་པའི་ས་བོན་ལྡོག་
པར་འགྱུར། །ཞེས་དང་། དེ་ཕྱིར་ཉོན་མོངས་ཐམས་ཅད་ཀྱང་། །གཏི་མུག་བཅོམ་པས་ཆོམ་
པར་གྱུར ། །ཞེས་སོགས་གསུངས། །
གཉིས་པ་ནི། བདེན་པ་མཐོང་བས་གྲོལ་འགྱུར་གྱི། །སྟོང་ཉིད་སྒོམ་པས་ཅི་ཞིག་བྱ་
༣། །ཞེས་རྩོད་པ་བཀོད་ནས། གང་ཕྱིར་ལུང་ལས་ལམ་འདི་ནི། །མེད་པར་བྱང་ཆུབ་མེད་
པར་གསུངས ༤། །ཞེས་དང་། བསྟན་རྩ་དགེ་སློང་ཉིད་ཡིན་ན། །དགེ་སློང་ཉིད་ཀྱང་དཀའ་
བར་གནས། །སེམས་ནི་དམིགས་དང་བཅས་རྣམས་ཀྱིས། །མྱ་ངན་འདས་པའང་དཀའ་བར་
གནས། །ཉོན་མོངས་སྤངས་པས་གྲོལ་ན་དེ། །དེ་མ་ཐག་ཏུ་དེར་འགྱུར་རོ། ། ཉོན་མོངས་མེད་
ཀྱང་དེ་དག་ལ། །ལས་ཀྱི་ནུས་པ་མཐོང་བ་ཡིན། །རེ་ཞིག་ཉེར་ལེན་སྲེད་པ་ནི། །མེད་ཅེས་
ངེས་པ་ཉིད་ཅེ་ན། །སྲེད་འདི་ཉོན་མོངས་ཅན་མིན་ཡང་། །ཀུན་རྨོངས་བཞིན་དུ་ཅི་སྟེ་མེད།
། ཚོར་བའི་རྐྱེན་གྱིས་སྲེད་པ་ཡིན། ། ཚོར་བ་དེ་དག་ལ་ཡང་ཡོད ། །ཅེས་དང་། གང་ཚེ་
ཚོར་པོ་འགའ་མེད་ཅིང་། ། ཚོར་བའང་ཡོད་པ་མ་ཡིན་པ། །དེ་ཚེ་གཞན་སྐབས་འདི་མཐོང་
ནས། ། སྲེད་པ་ཅི་ཕྱིར་ལྡོག་མི་འགྱུར ། ཞེས་དང་། །དམིགས་པ་དང་ནི་བཅས་པའི་
སེམས།།འགའ་ཞིག་ལ་ནི་གནས་པར་འགྱུར། །སྟོང་པ་ཉིད་དང་བྲལ་བའི་སེམས།།འགགས་
༡ སྡེ་བསྟན། དབུ་མ། ཚ། ཤོག ༡༦ ན། འཕྲེང་། ༥
༢ སྡེ་བསྟན། དབུ་མ། ཚ། ཤོག ༧ བ། འཕྲེང་། ༢
༣ དང་ ༤ སྤྱོད་འཇུག ལེའུ་དགུ་པ། ཚིགས་བཅད། ༤༡
༥ སྤྱོད་འཇུག ལེའུ་དགུ་པ། ཚིགས་བཅད། ༤༥
༦ སྤྱོད་འཇུག ལེའུ་དགུ་པ། ཚིགས་བཅད། ༩༩ ་

51 བཀྲས་ལྷུན་ཐོས་གླིང་གྲྭ་ཚང་།
པ་སླར་ཡང་སྐྱེ་འགྱུར་ཏེ། །འདུ་ཤེས་མེད་པའི་སྙོམས་འཇུག་བཞིན། །དེ་བས་སྟོང་ཉིད་
བསྒོམ་པར་བྱ ། །ཞེས་སོགས་གསུངས། །དོན་ནི། གྲོལ་བ་ཐོབ་ཕྱིར་དུ་རང་བཞིན་མེད་
པའི་སྟོང་པ་ཉིད་བསྒོམས་པས་ཅི་ཞིག་བྱ་སྟེ་དོན་མེད་པར་ཐལ། མངོན་པ་གཉིས་ནས་བཤད་
པའི་བདེན་བཞི་མངོན་སུམ་དུ་མཐོང་ཟིན་གོམས་པར་བྱས་པས་གྲོལ་བ་ཐོབ་པའི་ཕྱིར་ཞེ་ན།
མི་རིགས་པར་ཐལ། རང་བཞིན་མེད་པའི་སྟོང་ཉིད་མངོན་སུམ་དུ་རྟོགས་པའི་ལམ་འདི་མེད་
པར་བྱང་ཆུབ་གསུམ་མི་ཐོབ་པར་ཡུམ་གསུམ་གྱི་ལུང་ལས་གསུངས་པའི་ཕྱིར། རྒྱས་འབྲིང་
བསྡུས་གསུམ་ ༢ ལས་རིམ་བཞིན། རྒྱུན་དུ་ཞུགས་པའི་ས་ལ་སློབ་པར་འདོད་པས་ཀྱང་
ཤེས་རབ་ཀྱི་ཕ་རོལ་ཏུ་ཕྱིན་པ་ལ་བསླབ་པར་བྱའོ། །ཞེས་སོགས་དང་། རབ་འབྱོར་བྱང་ཆུབ་
སེམས་དཔའ་རྣམས་ཀྱིས་ནི་ཉན་ཐོས་ཀྱི་ལམ་གང་ཡིན་པ་དང་རང་སངས་རྒྱས་ཀྱི་ལམ་གང་
ཡིན་པ་དང་སངས་རྒྱས་ཀྱི་ལམ་གང་ཡིན་པའི་ལམ་ཐམས་ཅད་བསྐྱེད་པར་བྱ། ཞེས་སོགས་
ཉན་ཐོས་ཀྱི་ས་ལ་སློབ་པར་འདོད་པས་ཀྱང་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བསླབ་
དང་། 
པར་བྱའོ།།ཞེས་སོགས་རྒྱ་ཆེར་གསུངས་པའི་ཕྱིར། མཚན་འཛིན་གྱི་དམིགས་གཏད་དང་
བཅས་པའི་ལམ་གྱིས་མྱང་འདས་ཐོབ་པར་དཀའ་སྟེ། རང་བཞིན་གྱིས་མེད་པའི་སྟོང་ཉིད་
མངོན་སུམ་དུ་རྟོགས་པ་མེད་ན། བསྟན་པའི་རྩ་བ་དོན་དམ་པའི་དགེ་སློང་བཞག་པར་དཀའ་
བའི་ཕྱིར། མངོན་པ་གཉིས་ནས་བཤད་པའི་དམིགས་རྣམ་ཅན་གྱི་ཉོན་མོངས་ཆོས་ཅན། ཁྱོད་
སྤངས་པའི་དེ་མ་ཐག་ཡང་སྲིད་ཕྱི་མར་སྐྱེ་བ་རྒྱུན་ཆད་པར་འགྱུར་བར་ཐལ། ཁྱོད་སྤངས་པ་
ཙམ་གྱིས་འཁོར་བ་ལས་གྲོལ་བ་ཐོབ་པའི་ཕྱིར། འདོད་མི་ནུས་པར་ཐལ། ཁྱོད་སྤངས་པའི་
གང་ཟག་འགའ་ཞིག་ཡང་སྲིད་འཕེན་བྱེད་ཀྱི་ལས་ནུས་པ་མཐུ་ཅན་དུ་གསོག་པ་མཐོང་བའི་
༡ སྡེ་བསྟན། དབུ་མ་ ལ། ཤོག ༣༢ བ་ འཕྲེང་། ༤
༢ ཞོལ་བཀའ། ཡུམ་བསྡུས་པ། ཤོག ༥ བ། འཕྲེང་། ༤

52 དབུ་མ་ཐར་འདོད་དེད་དཔོན།
ཕྱིར། ཁོ་ན་རེ། དེ་ལྟ་བུ་ཆོས་ཅན། ཡང་སྲིད་འཕེན་བྱེད་ཀྱི་ལས་གསོག་ཅེས་ངེས་པ་ཉིད་
མིན་ཏེ། ཉེར་ལེན་སྲེད་པ་ཟད་པར་སྤངས་པའི་ཕྱིར། ཞེ་ན། དེའི་གཏན་ཚིགས་མ་གྲུབ་པར་
ཐལ། སྲེད་པ་ལ་མངོན་པ་གཉིས་ནས་བཤད་པའི་ཉོན་མོངས་ཅན་གྱི་སྲེད་པ་དང་། དེ་ནས་
བཤད་པའི་ཉོན་མོངས་ཅན་མིན་པའི་སྲེད་པ་གཉིས་ཡོད་པའི་ཕྱིར་ཏེ། ཉོན་མོངས་ཅན་གྱི་མ་
རིག་པ་ལ། དེ་ནས་བཤད་པའི་ཉོན་མོངས་ཅན་གྱི་མ་རིག་པ་དང་། དེ་མིན་པའི་ཉོན་མོངས་
ཅན་གྱི་མ་རིག་པ་གཉིས་ཡོད་པའི་ཕྱིར། དེས་ན་དེ་གཉིས་ནས་བཤད་པའི་ཉོན་མོངས་
སྤངས་པའི་གང་ཟག་དེའི་རྒྱུད་ལ་བདེན་པར་ཞེན་པའི་སྲེད་པ་ཡོད་དེ། དེ་སྐྱེ་བའི་མཐུན་རྐྱེན་
ཚང་། འགལ་རྐྱེན་མེད་པའི་ཕྱིར། དང་པོ་གྲུབ་སྟེ། དེའི་རྒྱུད་ལ་བདེན་པར་ཞེན་པའི་ཚོར་བ་
ཡོད་པ་གང་ཞིག བདེན་པར་ཞེན་པའི་ཚོར་བས་དེར་ཞེན་པའི་སྲེད་པའི་རྟེན་བྱེད་པའི་ཕྱིར་ཏེ།
ཚོར་བས་སྲེད་པ་འདྲེན་པའི་ཕྱིར། སྲེད་པ་ལྡོག་པར་འགྱུར་བའི་སྐབས་ཡོད་དེ། ཚོར་བྱ་ཚོར་
བྱེད། ཚོར་བ་པོ་རྣམས་རང་བཞིན་གྱིས་མེད་པར་མངོན་སུམ་དུ་རྟོགས་ཟིན་གོམས་པར་བྱས་
པས་སྲེད་པ་ལྡོག་པར་འགྱུར་བའི་ཕྱིར་ཏེ། དེ་ལྟར་བྱས་པས་བདེན་པར་ཞེན་པའི་ཚོར་བ་ལྡོག་
པར་འགྱུར་བའི་ཕྱིར། གྲོལ་བ་ཐོབ་ཕྱིར་དུ་སྟོང་པ་ཉིད་སྒོམ་རིགས་ཏེ། མཚན་འཛིན་གྱི་
དམིགས་གཏད་དང་བཅས་ཤིང་སྟོང་ཉིད་རྟོགས་པའི་ལྟ་བ་དང་བྲལ་བའི་གང་ཟག་གི་རྒྱུད་ལ་
ཉོན་མོངས་རགས་པ་རྣམས་རེ་ཞིག་འགགས་ཀྱང་སླར་ཡང་སྐྱེ་བའི་ཕྱིར་ཏེ། འདུ་ཤེས་མེད་
པའི་སྙོམས་འཇུག་ལ་གནས་པའི་གང་ཟག་གི་རྒྱུད་ལ་ཉོན་མོངས་རགས་པ་རྣམས་སླར་ཡང་
སྐྱེ་བའི་ཕྱིར་ཏེ། དེ་ལྟ་བུའི་མཚན་འཛིན་གྱི་དམིགས་གཏད་ཅུང་ཟད་ཀྱང་རིགས་ཤེས་ཀྱིས་མ་
བཤིག་པའི་ཕྱིར། ཁྱབ་སྟེ། རིགས་པ་དྲུག་བཅུ་པ་ ༡ ལས། གནས་དང་བཅས་པའི་སེམས་
ལྡན་ལ། །ཉོན་མོངས་དུག་ཅན་ཅིས་མི་འབྱུང་། །ཞེས་དང་། གང་ཡང་རུང་བའི་གནས་རྙེད་
༡ སྡེ་བསྟན། དབུ་མ། ཙ། ཤོག ༢༢ ན། འཕྲེང་། ༧

_53 བཀྲས་ལྷུན་ཐོས་གླིང་གྲྭ་ཚང་།
ན། །ཉོན་མོངས་སྦྲུལ་གདུག་གཡོ་ཅན་གྱིས། །ཟིན་པར་འགྱུར་རོ་གང་གི་སེམས། །གནས་
མེད་དེ་ལྟ་ཟིན་མི་འགྱུར ། །ཞེས་སོགས་གསུངས། །
གསུམ་པ་མངོན་པར་རྟོགས་པའི་རྒྱན་རྩ་འགྲེལ་ལས་གསུངས་ཚུལ་ནི། བརྟེན་པའི་
ཆོས་ཀྱི་བྲེ་བྲག་གིས། །དེ་ཡི་དབྱེ་བ་ཡོངས་སུ་བརྗོད ། །ཞེས་དང་། ཉི་སྣང་ འལས།
དེ་ལ་རྟོག་པ་དང་རྣམ་པར་རྟོག་པ་ནི་དངོས་པོ་དང་དེའི་མཚན་མ་ལ་མངོན་པར་ཞེན་པ་སྟེ་དེ་
མེད་པའི་ཕྱིར་ཆགས་པ་མེད་པ་ཉིད་དུ་རིག་པར་བྱའོ། ། ཡོད་པར་མ་གྱུར་པ་ནི་ཆོས་རྣམས་
ཀྱི་དོན་དམ་པ་ཉིད་དོ། །དེས་ན་འདིས་ནི་ཆོས་ཀྱི་དབྱིངས་གནས་པ་ཉིད་དེ་འཕགས་པའི་ཆོས་
རྣམས་ཀྱི་རྒྱུ་ཡིན་པའི་ཕྱིར། རང་བཞིན་དུ་གནས་པའི་རིགས་སྒྲུབ་པའི་རྟེན་ཡིན་ནོ། །ཞེས་
སྟོན་པར་བྱེད་དོ། །ཞེས་དང་། ཇི་ལྟར་དམིགས་པ་ན་འཕགས་པའི་ཆོས་རྣམས་ཀྱི་རྒྱུར་
འགྱུར་བ་དེ་ལྟར་རིགས་ཡིན་པར་བརྗོད་པ་དེས་ན་འདིར་ཧ་ཅང་ཐལ་བ་ཅི་སྟེ་འཆོལ་བར་བྱེད
༤། ཅེས་གསུངས་ཤིང་། འགྲེལ་པ་དོན་གསལ་ ་ལས། ཇི་ལྟར་ཉན་ཐོས་ཀྱི་ཐེག་པ་ལ་
སོགས་པ་རྟོགས་པའི་རིམ་གྱིས་དམིགས་པ་དེ་བཞིན་དུ། ཞེས་སོགས་གསུངས་ལ། དོན་ནི།
རྟོགས་པ་ཡི་ནི་ཆོས་དྲུག་དང་། །ཞེས་སོགས་ཀྱིས། དྲི་མ་དང་བཅས་པའི་སེམས་བདེན་
འཛིན་གྱི་ཞེན་ཡུལ་གྱིས་སྟོང་པའི་སྟོང་ཉིད་སྒྲུབ་པ་གསུམ་གྱི་རྟེན་དུ་གྱུར་པའི་རང་བཞིན་
གནས་རིགས་ཡིན་ནོ། །ཞེས་སྟོན་པའི་རྒྱུ་མཚན་ཡོད་དེ། དེ་ལྟ་བུ་དེ་འཕགས་པའི་ཆོས་
རྣམས་ཀྱི་རྒྱུ་སྟེ་འབྱུང་ཁུངས་དམ་པ་ཡིན་པའི་ཕྱིར་ཏེ། ཆོས་རྣམས་ཀྱི་ངོ་བོ་དང་ཁྱད་པར་
༡ རིག་པ་དྲུག་པ་བཅུ་པ། ཚིགས་བཅད། ༥༢
༢ མངོན་རྟོགས་རྒྱན། སྐབས། ༡ ཚིགས་བཅད། ༤༠
༣ སྡེ་བསྟན། ཤེར་ཕྱིན། ཀ། ཤོག ༦༠ ན། འཕྲེང་། ༡
༤ སྡེ་བསྟན། ཤེར་ཕྱིན། ཀ། ཤོག ༥༩ ན། འཕྲེང༌། ༧
༥ སྡེ་བསྟན། ཤེར་ཕྱིན། ཇོ། ཤོག ༨༩ བ། འཕྲེང་། ༧

54 དབུ་མ་ཐར་འདོད་དེད་དཔོན།།
བདེན་གྲུབ་ཏུ་ཞེན་པའི་ཞེན་ཡུལ་ཡོད་པར་མ་གྱུར་པ་ཉིད་ནི་ཆོས་ཐམས་ཅད་ཀྱི་དེ་བཞིན་ཉིད་
ཡིན་པའི་ཕྱིར་ཏེ། དེ་གཉིས་ཀྱི་ཞེན་ཡུལ་མེད་པའི་ཕྱིར་ཏེ། ཆོས་རྣམས་ཀྱི་ངོ་བོ་དང་ཁྱད་
པར་དེ་བདེན་པར་མེད་པའི་ཕྱིར། དེ་ལ་ཁོ་ན་རེ། དྲི་བཅས་སེམས་ཀྱི་ཆོས་དབྱིངས་ལ་
རིགས་གསུམ་དུ་བཤད་པ་མི་འཐད་པར་ཐལ། དེ་ལྟར་ན་སེམས་ཅན་ཐམས་ཅད་ལམ་གྱི་
གནས་སྐབས་ཀྱི་རིགས་ལ་གནས་པར་ཐལ་བའི་སྐྱོན་ཡོད་པའི་ཕྱིར་ཏེ། དྲི་བཅས་སེམས་
ཀྱི་ཆོས་དབྱིངས་སེམས་ཅན་ཐམས་ཅད་ལ་སྤྱིར་གནས་པའི་ཕྱིར། ཅེ་ན་མ་ཁྱབ་པར་ཐལ།
དྲི་བཅས་སེམས་ཀྱི་ཆོས་དབྱིངས་རྒྱུད་ལ་ལྡན་པ་ཙམ་གྱིས་ལམ་གྱི་གནས་སྐབས་ཀྱི་རིགས་
ལ་གནས་པར་འཇོག་པ་མ་ཡིན་པའི་ཕྱིར་ཏེ། དེ་ལ་ལམ་གྱིས་དམིགས་ནས་སྒོམ་པ་ན་
འཕགས་ཆོས་ཀྱི་རྒྱུ་ཁྱད་པར་ཅན་དུ་གྱུར་པའི་ཚེ་དེ་ལ་རིགས་ཁྱད་པར་ཅན་དུ་འཇོག་པའི་ཕྱིར།
དེ་ལྟ་ན་ཡང་ཆོས་དབྱིངས་ལ་རིགས་མི་འདྲ་བའི་དབྱེ་བ་མེད་པས། དེ་ལ་རིགས་གསུམ་གྱི་
དབྱེ་བ་མི་རུང་ངོ་ཞེ་ན། སྐྱོན་མེད་དེ། དེ་ལ་རིགས་མི་འདྲ་བའི་དབྱེ་བ་མེད་ཀྱང་སྒྲུབ་པ་
གསུམ་གྱི་བསྒོམ་བྱའི་དམིགས་རྟེན་བྱེད་པའི་ཆ་ནས་དེ་ལ་རིགས་གསུམ་གྱི་ཐ་སྙད་ཡོད་པའི་
ཕྱིར་ཏེ། དཔེར་ན་རྫའི་བུམ་པ་འདི་སྣོད་མི་འདྲ་བ་གསུམ་མིན་ན་ཡང་། ཞོ་དང་སྦྲང་རྩི་དང་ལི་
ཁ་རའི་རྟེན་བྱེད་པའི་ཆ་ནས། ཞོའི་བུམ་པ། སྦྲང་རྩིའི་བུམ་པ། ལི་ཁ་རའི་བུམ་པ་ཞེས་
བཤད་པ་ལྟར་ཏེ། འགྲེལ་པ་དོན་གསལ་ ༡ ལས། དཔེར་ན་འཇིམ་པ་གཅིག་ཉིད་ལས་
མངོན་པར་གྲུབ་ཅིང་མེ་ལྕེ་གཅིག་གིས་སོ་བཏང་བའི་རྟེན་བུམ་པ་ལ་སོགས་པ་བརྟེན་པ་སྦྲང་རྩི་
དང་ལི་ཁ་ར་ལ་སོགས་པའི་སྣོད་ཉིད་ཀྱིས་ཐ་དད་པ་དེ་བཞིན་དུ་བརྟེན་པའི་ཆོས་ཐེག་པ་གསུམ་
གྱིས་བསྡུས་པ་རྟོགས་པར་བྱེད་པ་ཐ་དད་པ་ཉིད་ཀྱིས་རྟེན་ཐ་དད་ཉིད་དོ། །ཞེས་གསུངས་
པའི་ཕྱིར། །ཉན་རང་གི་ཐེག་པས་ཀྱང་དྲི་བཅས་སེམས་ཀྱི་ཆོས་དབྱིངས་རྟོགས་ཏེ། དེ་རྣམས་
༡ སྡེ་བསྟན། ཤེར་ཕྱིན། ཇ། ཤོག ༨༩ བ། འཕྲེང་། ༧

55 བཀྲས་ལྷུན་ཐོས་གླིང་གྲྭ་ཚང་།
དྲི་བཅས་སེམས་ཀྱི་ཆོས་དབྱིངས་ལ་བརྟེན་པ་གང་ཞིག །སྐབས་འདིའི་རྟེན་བརྟེན་པ།
དམིགས་བྱ་དམིགས་བྱེད་རྟོགས་བྱ་རྟོགས་བྱེད། བསྒོམ་བྱ་སྒོམ་བྱེད་རྣམས་དོན་གཅིག་པ་
ཡིན་པའི་ཕྱིར། །གལ་ཏེ་ཐེག་པ་གསུམ་གྱི་རིགས་ཐ་དད་པ་མི་འབྱུང་ཞེས་མི་རྩོད་ཀྱིས།
རིགས་བཅུ་གསུམ་གྱི་དབྱེ་བ་མི་རུང་བར་རྩོད་པ་ཡིན་ནོ་སྙམ་ནའང་། མི་འཐད་དེ། རིགས་
བཅུ་གསུམ་རྒྱུད་ལ་ལྡན་པའི་གང་ཟག་ལ་ཐེག་ཆེན་བསྟན་པའི་སྣོད་དུ་མི་རུང་བ་མེད་པའི་ཕྱིར། །
།ཁྱབ་སྟེ། ཉི་སྣང་ ༡ ལས། ཇི་སྐད་དུ་འཇམ་དཔལ་གལ་ཏེ་ཆོས་ཀྱི་དབྱིངས་གཅིག་དང་དེ་
བཞིན་ཉིད་གཅིག་དང་། ཡང་དག་པའི་མཐའ་གཅིག་ཡིན་ན། །དེ་ལ་ཇི་ལྟར་སྣོད་དང་སྣོད་
མིན་པར་གདགས་ཞེས་གསུངས་པ་བཞིན་ནོ་ཞེ་ན། ཞེས་མདོ་གཞན་ལས་ཆོས་ཀྱི་དབྱིངས་
ལ་དབྱེ་བ་མེད་པས་ཐེག་ཆེན་གྱི་སྣོད་དང་སྣོད་མིན་པ་ཇི་ལྟར་བརྟགས་ཞེས་གསུངས་པ་དང་
འདི་འདྲ་བས། ཐེག་པ་ཆེ་ཆུང་གི་རིགས་ཐ་དད་པ་མི་རུང་བ་ལ་རྩོད་རྒྱུ་ཡིན་གྱིས། རིགས་
བཅུ་གསུམ་ལ་བྱས་ན་སྣོད་དང་སྣོད་མིན་པར་རྩོད་པ་མི་འབྱུང་བའི་ཕྱིར་རོ། །སློབ་དཔོན་ཆེན་
པོ་སེང་གེ་བཟང་པོ་ཡང་འཕགས་པ་གྲོལ་སྡེ་དང་མཐུན་པར་བཞེད་དོ། །ཞེས་དགོངས་པ་རབ་
གསལ་ལས་གསུངས་པའི་ཕྱིར། །གཞན་ཡང་དེ་ལས། དེ་ལྟར་བྱས་ན་རང་རྒྱལ་ལ་ཡང་དེ་
ཁོ་ན་ཉིད་ཀྱི་དོན་རྟོགས་པ་གཅིག་ཀྱང་ཡོད་པས། རང་རྒྱལ་ཤེས་པ་ལ་བདེན་ཞེན་སྤོང་མི་ནུས་
པས་མ་ཁྱབ་བོ། །ཉན་ཐོས་ལ་ཡང་དེ་ཁོ་ན་ཉིད་རྟོགས་པ་དང་མ་རྟོགས་པ་གཉིས་སུ་དབྱེ་
དགོས་པའི་ཕྱིར། མངོན་རྟོགས་རྒྱན་དུ་ཡང་ཐེག་དམན་ལ་ཚུལ་གཉིས་གསུངས་པས་གཟུང་
འཛིན་རྫས་ཐ་དད་དུ་བདེན་པར་འཛིན་པ་ལ་ཤེས་སྒྲིབ་ཏུ་འཇོག་མི་འཇོག་གཉིས་ངེས་པར་བྱ་
དགོས་སོ། །ཞེས་གསུངས་པའི་དོན་ནི། འཕགས་སེང་གཉིས་ཀྱིས་མངོན་རྟོགས་རྒྱན་གྱི་
དགོངས་པ་རང་རྒྱུད་པའི་ལུགས་སུ་འཆད་པ་ལ་ཐེག་དམན་འཕགས་པ་ལ་ཆོས་ཀྱི་བདག་མེད་
༡ སྡེ་བསྟན། ཤེར་ཕྱིན། ཀ། ཤོག ༦༠ ན། འཕྲེང་། ༡ ་

56 _ དབུ་མ་ཐར་འདོད་དེད་དཔོན།
མངོན་སུམ་དུ་རྟོགས་པར་བཤད་པ་དང་མ་བཤད་པའི་ཚུལ་གཉིས་ཁས་བླང་བར་བྱའོ། །ཞེས་
པ་ཡིན་ལ། དེ་ཡང་། ལྷའི་བུ་གཟུགས་ནི་ཟབ་པ་མིན། ཞེས་སོགས་ཀྱི་མདོ་དང་། གཟུང་
དོན་རྟོག་པ་སྤོང་ཕྱིར་ཞེས་པ་རྩ་འགྲེལ་གྱིས་ཆོས་ཀྱི་བདག་མེད་མ་རྟོགས་པའི་ཐེག་དམན་
འཕགས་པ་ཡོད་པར་བསྟན་ཅིང་། གཟུང་འཛིན་རྫས་གཞན་དུ་འཛིན་པའི་རྟོག་པ་ཤེས་སྒྲིབ་ཏུ་
བཤད་ལ། བརྟེན་པའི་ཆོས་ཀྱི་བྱེ་དྲག་གིས། །ཞེས་སོགས་རྩ་འགྲེལ་རྣམས་ཀྱིས། ཆོས་ཀྱི་
བདག་མེད་རྟོགས་པའི་ཐེག་དམན་འཕགས་པ་ཡོད་པར་བསྟན། གཟུང་འཛིན་རྫས་ཐ་དད་དུ་
འཛིན་པའི་རྟོགས་པ་ཤེས་སྒྲིབ་ཏུ་མ་བསྟན་ནོ། །གཞུང་འདི་རྩ་འགྲེལ་རྣམས་ཀྱིས་ཐེག་དམན་
འཕགས་པ་ལ་ཆོས་ཀྱི་བདག་མེད་རྟོགས་པས་ཁྱབ་པ་དང་། གཟུང་འཛིན་རྫས་ཐ་དད་དུ་འཛིན་
པའི་རྟོག་པ་ཤེས་སྒྲིབ་ཡིན་པར་བཤད་ལ། གཟུང་དོན་རྟོག་པ་སྤོང་ཕྱིར། ཞེས་སོགས་རྩ་
འགྲེལ་གྱིས་དེ་ལས་བཟློག་སྟེ་བསྟན་པར་འདོད་པ་ནི་མི་རིགས་ཏེ། དེ་ལྟ་བུ་རྣམ་བཤད་ཀྱི་
དགོངས་པ་མ་ཡིན་པའི་ཕྱིར། སྙིང་པོ་རྒྱན་ལས་གསུངས་པ་ལྟར། ཆོས་ཀྱི་རྗེ་ཐམས་ཅད་
མཁྱེན་པའི་ཞལ་སྔ་ནས་བཞེད་པའི་ཕྱིར་རོ། །འོ་ན་འཕགས་པའི་གང་ཟག་ཐམས་ཅད་ནི་
འདུས་མ་བྱས་ཀྱིས་རབ་ཏུ་ཕྱེ་བའི་སླད་དུ་འོ། །ཞེས་སོགས་དྲངས་པ་དང་འགལ་ལོ་ཞེ་ན།
མི་འགལ་ཏེ། དྲི་མ་དང་བཅས་པའི་སེམས་ཀྱི་ཆོས་དབྱིངས་ཐེག་པ་གསུམ་གའི་རིགས་སུ་
འཇོག་པའི་རྒྱུ་མཚན་ཡོད་དེ། འཕགས་པའི་གང་ཟག་ཐམས་ཅད་འཕགས་པ་བཞིའི་ཆོས་
དབྱིངས་འདུས་མ་བྱས་མངོན་སུམ་དུ་རྟོགས་པའི་ཆ་ནས་སོ་སོ་སྐྱེ་བོ་རྣམས་ལས་རབ་ཏུ་ཕྱེ་
བར་བསྟན་པ་ཙམ་ཡིན་པའི་ཕྱིར། དཔེར་ན་འཕགས་པའི་སྐྱེ་བོ་ཐམས་ཅད་ཀྱི་རྒྱུད་ལ་འབྱུང་
བའི་བསམ་གཏན་བཞི་དང་། ཞེས་སོགས་གསུངས། འཕགས་པ་ཡིན་ན། བསམ་གཏན་
བཞི་ཐོབ་མི་དགོས་པ་ལྟར་རོ། །ཆོས་ཀྱི་བདག་མེད་མ་རྟོགས་པའི་འཕགས་པའི་གང་ཟག་
ཡོད་ཅིང་། གཟུང་འཛིན་རྫས་གཞན་དུ་འཛིན་པའི་རྟོག་པ་ཤེས་སྒྲིབ་ཡིན་པར་ཐལ། དེ་ལྟར་དུ།

57 ་ བཀྲས་ལྷུན་ཐོས་གླིང་གྲྭ་ཚང་།
གཟུང་དོན་རྟོག་པ་སྤོང་ཕྱིར། རྩ་འགྲེལ་རྣམས་ཀྱིས་བསྟན་པའི་ཕྱིར་ཞེ་ན། མ་ཁྱབ་པར་ཐལ།
མངོན་རྟོགས་རྒྱན་ཐལ་འགྱུར་དུ་འགྲེལ་ཞིང་། འཕགས་སེང་གི་འགྲེལ་པ་དང་། གཟུང་དོན་
རྟོག་པ་སྤོང་ཕྱིར། ཞེས་སོགས་ཀྱི་གཞུང་ཕྱི་དོན་མེད་པར་བཞེད་པའི་རང་རྒྱུད་པ་རྣམས་ཀྱི་
ལུགས་ཡིན་པའི་ཕྱིར། གཞན་དུ་ན་ཕྱི་དོན་མེད་པར་ཐལ། དེ་ལྟར་དུ། གཟུང་དོན་རྟོག་པ་
སྤོང་ཕྱིར། རྩ་འགྲེལ་གྱིས་བསྟན་པའི་ཕྱིར། མཁས་པ་སྔ་མ་རྣམས་ཀྱི་གསུངས་ཚུལ་ལྟར་ན།
འཕགས་སེང་གཉིས་རང་རྒྱུད་པ་ཡིན་ཞིང་། མཁས་མཆོག་དབྱིག་གཉེན། ཕྱོགས་ཀྱི་གླང་པོ་
སོགས་སེམས་ཙམ་པ་ཡིན་ལ། སྤྱིར་ནི་དབུ་མ་ཐལ་འགྱུར་བའི་གང་ཟག་དམ་པ་རྣམས་ཀྱིས་
བློ་དམན་གྱི་ངོ་བོར་དངོས་པོར་སྨྲ་བ་རྣམས་ཀྱི་ཚུལ་བཟུང་ལ། དེ་ལྟར་དུ་གྲགས་ཤིང་འདོད་པ་
མང་སྟེ། མཆོག་གི་སྤྲུལ་པའི་སྐུ་རྣམས་བློ་དམན་གྱི་ངོ་བོར་སོ་སྐྱེའི་ཚུལ་བཟུང་བ་ལ་དེ་ལྟར་
འདོད་ཅིང་གྲགས་པ་ཡོད་པའི་ཕྱིར། །
བཞི་པ་རྒྱུད་བླ་མའི་རྩ་འགྲེལ་ལས་གསུངས་ཚུལ་ནི། རང་བྱུང་རྣམས་ཀྱི་དོན་དམ་
སྟེ། །དད་པ་ཉིད་ཀྱིས་རྟོགས་བྱ་ཡིན། །ཉི་མའི་དཀྱིལ་འཁོར་འོད་འབར་བ། །མིག་མེད་པས་
ནི་མཐོང་བ་མེད ༡། །ཅེས་སོགས་གསུངས་པའི་དོན། །སྲིད་པ་ཐ་མའི་ཚེ་སློབ་དཔོན་གཞན་
ལ་མ་བསྟེན་པར་རང་ཉིད་མངོན་པར་རྫོགས་པར་སངས་རྒྱས་པ་རང་བྱུང་སངས་རྒྱས་རྣམས་
ཀྱི་དོན་དམ་པ་རང་བཞིན་གྱིས་སྟོང་པ་དེ། ཉན་ཐོས་དང་རང་སངས་རྒྱས་དང་སོ་སོ་སྐྱེ་བོ་ཁ་
ཅིག་དང་ཐེག་པ་ལ་གསར་དུ་ཞུགས་པའི་གང་ཟག་ཁ་ཅིག་གིས་དད་པ་ཉིད་ཀྱིས་རྟོགས་པར་བྱ་
བ་ཡིན་གྱིས། ཆོས་ཀྱི་རྗེས་སུ་འབྲང་བའི་སྒོ་ནས་རྟོགས་པར་བྱ་བ་མ་ཡིན་ནོ། །ཉི་མའི་
དཀྱིལ་འཁོར་འོད་འབར་བ་ཡིན་ཡང་མིག་མེད་པས་ནི་མཐོང་བ་མེད་པ་ལྟར་གང་ཟག་བཞི་
པོས་མིག་ཕྱེ་བ་ཙམ་གྱིས་གཟུགས་མཐོང་བ་ལྟར་རང་དབང་དུ་རྟོགས་པར་བྱར་མེད་པའི་དོན་
༡ རྒྱུད་བླ། སྐབས། ༡ ཚིགས་བཅད། ༡༤༥

58 ད བུ་མ་ཐར་འདོད་དེད་དཔོན།
ཡིན་གྱི། 
ཁ་ཅིག་གིས་ཚིགས་སུ་བཅད་པ་ཕྱེད་སྔ་མས་ཐེག་པ་ཆེན་པོའི་རིགས་ཅན་རྣམས་
ཀྱིས་ཀྱང་དོན་དམ་པའི་བདེན་པ་ལུང་ཙམ་གྱི་རྗེས་སུ་འབྲངས་ནས་རྟོགས་པར་བྱ་བ་དང་།
ཕྱེད་ཕྱི་མས་གང་ཟག་བཞི་པས་གཏན་མི་རྟོགས་པའི་དོན་དུ་འཆད་པ་ནི་མི་འཐད་པར་འོག་ཏུ་
འཆད་པར་བྱའོ། །ཞེས་རྒྱུད་བླ་མའི་ཊིཀ་ཆེན་ལས་གསུངས་ལ། འོག་ནས་བཤད་ཚུལ་ནི།
མདོར་བསྡུས་ན་ཞེས་སོགས་གསུངས་སོ།
།དེ་རྣམས་ཀྱི་དོན་ནི། ཉན་རང་རྣམས་ཀྱིས་ལུང་ཙམ་གྱི་རྗེས་སུ་འབྲངས་ནས་སྟོང་
ཉིད་རྟོགས་ན་དེ་རྣམས་ཀྱིས་སྟོང་ཉིད་མ་རྟོགས་པར་འགལ། ཉན་རང་རྣམས་ཀྱིས་ཆོས་
ཉིད་ཅུང་ཟད་ཀྱང་མ་རྟོགས་པར་སྟོན་ན་དད་པས་རྟོགས་པར་བྱ་བར་བཤད་པ་དེ་དང་འགལ་ལ།
སོ་སོ་སྐྱེ་བོ་དང་ཐེག་པ་ལ་གསར་དུ་ཞུགས་པའི་བྱང་སེམས་ཡིན་ན། བདེན་སྟོང་མ་རྟོགས་
པས་ཁྱབ་པར་ཐལ་བའི་སྐྱོན་ཡོད་པའི་ཕྱིར། ཞེས་པའོ། །ཉི་མའི་དཀྱིལ་འཁོར་འོད་འབར་བ།
།མིག་མེད་པས་ནི་མཐོང་བ་མེད། ཅེས་པའི་འགྲེལ་པར ༡། མདོར་བསྡུས་ན་གང་ཟག་བཞི་
པོ་འདི་ནི་དེ་བཞིན་གཤེགས་པའི་སྙིང་པོ་མཐོང་བ་ལ་མིག་དང་མི་ལྡན་པར་རྣམ་པར་བཞག་སྟེ།
བཞི་གང་ཞེ་ན་འདི་ལྟ་སྟེ། སོ་སོ་སྐྱེ་བོ་དང་ཉན་ཐོས་དང་རང་སངས་རྒྱས་དང་ཐེག་པ་ལ་
གསར་དུ་ཞུགས་པའི་བྱང་ཆུབ་སེམས་དཔའ་སྟེ། ཇི་སྐད་དུ། བཅོམ་ལྡན་འདས་། དེ་བཞིན་
གཤེགས་པའི་སྙིང་པོ་འདི་ནི་འཇིག་ཚོགས་ལ་ལྟ་བར་ལྷུང་བ་རྣམས་དང་ཕྱིན་ཅི་ལོག་ལ་མངོན་
པར་དགའ་བ་རྣམས་དང་། སྟོང་པ་ཉིད་ལ་སེམས་རྣམ་པར་གཡེངས་པ་རྣམས་ཀྱི་སྤྱོད་ཡུལ་
མ་ལགས་སོ། །ཞེས་སོགས་གསུངས་པ་ནི། སོ་སོའི་སྐྱེ་བོ་བདག་དང་བདག་གིར་མངོན་
པར་ཞེན་པ་དང་། མི་རྟག་ལ་སོགས་བཅུ་དྲུག་རགས་པ་ཙམ་ཞིག་ཁོང་དུ་ཆུད་པའི་ཉན་རང་
དང༌། ཐེག་པ་ལ་གསར་དུ་ཞུགས་པའི་བྱང་ཆུབ་སེམས་དཔའ་དབང་བརྟུལ་འགའ་ཞིག་གིས་
༡ སྡེ་བསྟན། སེམས་ཙམ། ཕི། འཕགས་པ་ཐོགས་མེད་ཀྱིས་མཛད་པས་རྒྱུད་བླའི་འགྲེལ་པ། ཤོག ༡༡༢ བ། འཕྲེང་། ༢

་ 59 བ ཀྲས་ལྷུན་ཐོས་གླིང་གྲྭ་ཚང་།
དེ་བཞིན་ཉིད་མ་རྟོགས་པར་བསྟན་པ་ཙམ་མོ། །ཁོ་ན་རེ། ཐེག་དམན་པ་ཡིན་ན། ཆོས་ཀྱི་
བདག་མེད་མ་རྟོགས་པས་ཁྱབ་པར་ཐལ། དེ་ལ་ཐབས་མ་ཡིན་པ་ལ་ཞུགས་པ་རྣམ་པ་གཉིས་
ཏེ། འདི་ལས་ཕྱི་རོལ་ཏུ་གྱུར་པ་ཙ་ར་ཀ་པ་དང་། ཀུན་ཏུ་རྒྱུ་དང་གཅེར་བུ་པ་ལ་སོགས་པ་
རྣམ་པ་དུ་མའི་མུ་སྟེགས་པ་མང་པོ་དང་། དེ་དག་དང་མཐུན་པར་སྤྱོད་པ་ཆོས་འདི་པ་ཉིད་ལ་
དད་པ་ཡོད་ཀྱང་། ཉེས་པར་གཟུང་བ་འཛིན་པ་སྟེ། དེ་དག་གང་ཞེ་ན། འདི་ལྟ་སྟེ་དོན་དམ་པ་
ལ་མི་མོས་པ་གང་ཟག་ཏུ་ལྟ་བ་སྟེ། གང་ལ་སྟོང་པ་ཉིད་ལ་མོས་པ་མེད་པ་དེ་ནི་མུ་སྟེགས་པ་
དག་དང་ཁྱད་པར་མེད་པ་ཡིན་ནོ། །ཞེས་གསུངས་པ་དང་། མངོན་པའི་ང་རྒྱལ་ཅན་སྟོང་པ་
ཉིད་དུ་ལྟ་བ་སྟེ། ཞེས་སོགས་བཤད་པའི་ཕྱིར་ཞེ་ན། མ་ཁྱབ་པར་ཐལ། འདོད་ཆེན་པ་དང་།
མུ་སྟེགས་པ་དང་། ཉན་ཐོས་དང་། རང་སངས་རྒྱས་རྣམས་གོ་རིམ་བཞིན་ཐེག་པ་ཆེན་པོའི་
ཆོས་ལ་ཞེ་སྡང་བའི་སྒྲིབ་པ། བདག་ལྟ་ལྷག་པར་འཕེལ་བ། འཁོར་བའི་སྡུག་བསྔལ་གྱིས་
འཇིགས་པ། སེམས་ཅན་གྱི་དོན་ལ་ལྟོས་མེད་དུ་རང་དོན་ལྷག་པར་སྤྱོད་པའི་སྒྲིབ་པ་བཞིས་
ཁམས་མངོན་སུམ་དུ་རྟོགས་པ་དང་། ཆོས་ཀྱི་སྐུ་རྣམ་པར་དག་པ་མཐོང་བ་ལ་སྒྲིབ་པར་
བསྟན་པ་ཙམ་ཡིན་པའི་ཕྱིར་ཏེ། ཆོས་ལ་ཁོང་ཁྲོ་བདག་ལྟ་དང་། །འཁོར་བའི་སྡུག་བསྔལ་
གྱིས་འཇིགས་པ། ། སེམས་ཅན་དོན་ལ་ལྟོས་མེད་ཉིད། །འདོད་ཆེན་མུ་སྟེགས་ཉན་ཐོས་དང་།
།རང་བྱུང་རྣམས་ཀྱི་སྒྲིབ་རྣམ་བཞི ༡། །ཞེས་གསུངས་པའི་ཕྱིར། །འདོད་ཆེན་པ་ནི། ཐེག་པ་
ཆེན་པོའི་ཆོས་ལ་ཞེ་ལྷག་པར་སྣང་བའི་རང་སྡེ་འགའ་ཞིག་དང་། མངོན་པའི་ང་རྒྱལ་ཅན་ནི།
སྟོང་ཉིད་བདེན་གྲུབ་ཏུ་འདོད་པའི་རང་སྡེ་འགའ་ཞིག་ཡིན་ལ། འདི་དག་ནི་གང་ཟག་གི་བདག་
ཡོད་པར་ཁས་ལེན་པ་ཡིན་ཏེ། ཐེག་ཆེན་གྱི་སྡེ་སྣོད་སངས་རྒྱས་ཀྱི་བཀའ་མ་ཡིན་པར་འདོད་
པའི་བྱེ་བྲག་ཏུ་སྨྲ་བ་དང་མདོ་སྡེ་པ་གཉིས་བཀའ་ཡིན་པར་འདོད་པའི་བྱེ་མདོ་གཉིས་ཡོད་པར་
༡ རྒྱུད་བླ་། ལེའུ། ༡ ཚིགས་བཅད། ༣༢

60 དབུ་མ་ཐར་འདོད་དེད་དཔོན།
རྒྱུད་བླ་མའི་ཊིཀ་ཆེན་ལས་གསུངས་སོ།
། སྒྲིབ་པ་བཞི་པོ་དེ་དག་གི་གཉེན་པོར་ཡང་རྣམ་པ་བཞི་ཡོད་དེ། ཐེག་པ་ཆེན་པོའི་
ཆོས་ལ་ལྷག་པར་མོས་པ། གང་ཟག་གི་བདག་མེད་རྟོགས་པ། གཞན་དོན་དུ་འཁོར་བར་སྐྱེ་
བའི་རྒྱུར་གྱུར་པའི་ནམ་མཁའ་མཛོད་ལ་སོགས་པའི་ཏིང་ངེ་འཛིན། གཞན་དོན་འབའ་ཞིག་
སྒྲུབ་པའི་ལྷག་བསམ་བྱང་ཆུབ་ཀྱི་སེམས་ལ་སོགས་པ་ཡོད་པའི་ཕྱིར་ཏེ། དག་རྒྱུ་ལྷག་པར་
མོས་པ་ལ། །སོགས་པའི་ཆོས་ནི་རྣམ་བཞི་ཉིད ། །ཅེས་དང་། འགྲེལ་པར། འདི་ལྟ་སྟེ་
འདོད་ཆེན་པ་དང་མུ་སྟེགས་པ་དང་ཉན་ཐོས་དང་རང་སངས་རྒྱས་ཏེ། དེ་དག་ལ་ནི་དེ་བཞིན་
གཤེགས་པའི་ཁམས་མ་རྟོགས་པ་དང་མངོན་དུ་བྱེད་པར་མི་འགྱུར་བའི་སྒྲིབ་པ་འདི་བཞི་ཡང་
དག་པར་གནས་སོ། །བཞི་གང་ཞེ་ན། འདི་ལྟ་སྟེ་གང་གི་གཉེན་པོར་བྱང་ཆུབ་སེམས་དཔའ་
རྣམས་ཐེག་པ་ཆེན་པོའི་ཆོས་ལ་མོས་པ་སྒོམ་པ། ཐེག་པ་ཆེན་པོའི་ཆོས་ལ་སྡང་བ་འདོད་ཆེན་
པ་རྣམས་ཀྱི་སྒྲིབ་པ་དང་། གང་གི་གཉེན་པོར་བྱང་ཆུབ་སེམས་དཔའ་རྣམས་ཤེས་རབ་ཀྱི་ཕ་
རོལ་ཏུ་ཕྱིན་པ་སྒོམ་པ། ཆོས་རྣམས་ལ་བདག་ཏུ་ལྟ་བ་མུ་སྟེགས་ཅན་རྣམས་ཀྱི་སྒྲིབ་པ་དང་།
གང་གི་གཉེན་པོར་བྱང་ཆུབ་སེམས་དཔའ་རྣམས་ནམ་མཁའ་མཛོད་ལ་སོགས་པའི་ཏིང་ངེ་
འཛིན་སྒོམ་པ། འཁོར་བ་ལ་སྡུག་བསྔལ་བར་འདུ་ཤེས་ཤིང་སྡུག་བསྔལ་གྱིས་འཇིགས་པ་
ཉན་ཐོས་ཀྱི་ཐེག་པ་པ་རྣམས་ཀྱི་སྒྲིབ་པ་དང་། གང་གི་གཉེན་པོར་བྱང་ཆུབ་སེམས་དཔའ་
རྣམས་སྙིང་རྗེ་ཆེན་པོ་སྒོམ་པ། སེམས་ཅན་གྱི་དོན་ལ་རྒྱབ་ཀྱིས་ཕྱོགས་ཤིང་སེམས་ཅན་གྱི་
དོན་ལ་མི་མོས་པ་ཉིད་རང་སངས་རྒྱས་ཀྱི་ཐེག་པ་པ་རྣམས་ཀྱི་སྒྲིབ་པ་སྟེ། གང་གི་གཉེན་པོར་
མོས་པ་ལ་སོགས་པའི་ཆོས་འདི་བཞི་སྒོམ་ན་བྱང་ཆུབ་སེམས་དཔའ་རྣམས་བླ་ན་མེད་པའི་དོན་
ཆོས་ཀྱི་སྐུ་རྣམ་པར་དག་པ་མཐར་ཕྱིན་པ་ཐོབ་པར་འགྱུར་བ་སེམས་ཅན་རྣམ་པ་འདི་བཞིའི་
༡ སྡེ་བསྟན། སེམས་ཙམ། ཕི། རྒྱུད་བླ། ཤོག ༩༠ ན། འཕྲེང་། ༢

61 བཀྲས་ལྷུན་ཐོས་གླིང་གྲྭ་ཚང་།
སྒྲིབ་པ་ནི་རྣམ་པ་བཞི་པོ་འདི་དག་ཡིན་ནོ། །ཞེས་གསུངས་པའི་ཕྱིར། སྒྲིབ་པ་བཞི་པོ་འདི་ནི་
ཐེག་ཆེན་ལམ་གྱི་ཐུན་མོང་མིན་པའི་སྤང་བྱར་གསུངས་པས། ས་ཐོབ་ནས་ཀྱང་འདི་ལྟ་བུ་སྤང་
དགོས་ཡོད་པར་སེམས་སོ། །ཉན་རང་གཉིས་ཀྱིས་ཆོས་ཀྱི་བདག་མེད་རྟོགས་ཏེ། དེ་ལ་
ཐབས་ལ་ཞུགས་པ་ཡང་རྣམ་པ་གཉིས་ཏེ། ཉན་ཐོས་ཀྱི་ཐེག་པ་དང་མཐུན་པ་ཡང་དག་པར་
ངེས་པ་ཉིད་དུ་ཞུགས་པ་དང་། རང་སངས་རྒྱས་ཀྱི་ཐེག་པ་དང་མཐུན་པའོ། །ཞེས་གསུངས་
པའི་ཕྱིར། ཁྱབ་སྟེ། འདིའི་ཐབས་ནི། ཐར་པ་ཐོབ་པའི་ཐབས་ཡིན་ལ། ཐབས་དེའི་གཙོ་བོ་
བདེན་སྟོང་རྟོགས་པའི་ཤེས་རབ་ཡིན་ཏེ། ཐེག་མཆོག་ལ་མོས་ས་བོན་ཤེས་རབ་ནི ༡། །ཞེས་
སོགས་གསུངས་པའི་ཕྱིར། རིགས་ཁམས་སྦྲང་རྩི་དང་འདྲ་འདི་གཟིགས་ནས། །ཞེས་
སོགས་ལ་བརྟེན་ནས། དྲི་བཅས་ཀྱི་སེམས་རིག་ཅིང་གསལ་ཙམ་ཁམས་བདེ་བར་གཤེགས་
པའི་སྙིང་པོར་འདོད་པ་དང་། དེ་བཞིན་གཤེགས་པའི་སྙིང་པོ་ལྟ་བ་ལ་མིག་དག་མི་ལྡན་པར་
རྣམ་པར་བཞག་སྟེ། ཞེས་སོགས་ལ་བརྟེན་ནས་ཐེག་དམན་འཕགས་པ་རྣམས་ཀྱི་དེ་བཞིན་
གཤེགས་པའི་སྙིང་པོ་མ་རྟོགས་པར་འདོད་པ་ནི་ནང་འགལ་ཏེ། ཐེག་དམན་འཕགས་པ་
རྣམས་ཆོས་ཅན། ཁམས་བདེ་བར་གཤེགས་པའི་སྙིང་པོ་རྟོགས་པར་ཐལ། དྲི་བཅས་ཀྱི་
སེམས་རིག་ཅིང་གསལ་ཙམ་མངོན་སུམ་དུ་རྟོགས་པ་གང་ཞིག །དེ་དེ་བཞིན་གཤེགས་པའི་
སྙིང་པོ་ཡིན་པའི་ཕྱིར། ཡང་ཁ་ཅིག་ན་རེ། ཉན་རང་གིས་ཆོས་ཀྱི་བདག་མེད་མངོན་སུམ་དུ་
རྟོགས་པ་དང་། བདེན་འཛིན་ཉོན་སྒྲིབ་ཏུ་བཤད་པ་མི་རིགས་པར་ཐལ། འཁོར་གསུམ་
རྣམ་པར་རྟོག་པ་གང་། །དེ་ནི་ཤེས་བྱའི་སྒྲིབ་པར་འདོད། །སེར་སྣ་ལ་སོགས་རྣམ་རྟོག་གང་།
།དེ་ནི་ཉོན་མོངས་སྒྲིབ་པར་འདོད ༄༅། ཅེས་གསུངས་པའི་ཕྱིར་ཅེ་ན། མ་ཁྱབ་སྟེ། དེ་རྣམས་
༡ རྒྱུད་བླ། སྐབས། ༡ ཚིགས་བཅད། ༣༤
༢ སྡེ་བསྟན། སེམས་ཙམ་ ཕི། རྒྱུད་བླ། ཤོག ༧༢ བ། འཕྲེང་། ༢

62 དབུ་མ་ཐར་འདོད་དེད་དཔོན།
རང་རྒྱུད་པའི་གཞུང་ཡིན་པའི་ཕྱིར་ཏེ། སྐབས་དེར་ནི་བདེན་སྟོང་མ་རྟོགས་པར་ཉོན་མོངས་
སྤོང་བ་སོགས་ཀྱི་རྣམ་གཞག་གསུངས་པའི་ཕྱིར། གང་ཕྱིར་སྦྱིན་པས་ལོངས་སྤྱོད་དག་ནི་
སྒྲུབ་བྱེད་ཅིང་། །ཁྲིམས་ཀྱིས་མཐོ་རིས་སྒོམ་པས་ཉོན་མོངས་སྤོང་བྱེད་ལ། །ཤེས་རབ་ཉོན་
མོངས་ཤེས་བྱ་ཀུན་སྤོང་དེ་ཡི་ཕྱིར། །འདི་མཆོག་ཉིད་དེ་དེ་ཡི་རྒྱུ་ནི་འདི་ཐོས་ཡིན ༡། ཞེས་
བཤད་པའི་ཕྱིར། འཁོར་གསུམ་རྣམ་པར་རྟོག་པ་གང་ ༢། །ཞེས་སོགས་ཐལ་འགྱུར་བའི་
རང་གཞུང་དུ་བྱེད་ན། བདེན་འཛིན་གྱི་བག་ཆགས་ལ་ཤེས་སྒྲིབ་ཏུ་བཤད་པ་ཙམ་མོ། །ཞེས་པ་
ནི། རྒྱུད་བླའི་རྣམ་བཤད་ཆེན་མོའི་དགོངས་པའོ། །
། ལྔ་པ་རྩོད་སྤང་ལ། འགྲེལ་པ་ནས་བཤད་པའི་རྩོད་སྤང་དང་། དེར་མ་བཤད་པའི་
རྩོད་སྤང་གཉིས། དང་པོ་ནི། རང་འགྲེལ་ ༣ ལས། གང་ཞིག་གལ་ཏེ་ཉན་ཐོས་ཀྱི་ཐེག་པ་
ལས་ཀྱང་ཆོས་ལ་བདག་མེད་པ་བསྟན་པ་དེའི་ཚེ་ཐེག་པ་ཆེན་པོ་བསྟན་པ་དོན་མེད་པར་འགྱུར་
རོ་སྙམ་དུ་སེམས་པ་དེའི་ལུགས་དེའང་འདི་ལྟར་རིགས་པ་དང་ལུང་དང་འགལ་བར་རྟོགས་
སོ། །ཞེས་གསུངས་ལ། དེའི་དོན་ནི། ཐེག་ཆེན་བསྟན་པ་དོན་མེད་པར་ཐལ། ཉན་ཐོས་ཀྱི་
ཐེག་པ་ལས་ཆོས་ཀྱི་བདག་མེད་བསྟན་པའི་ཕྱིར་ཞེ་ན། མ་ཁྱབ་པར་ཐལ། ཐེག་དམན་གྱི་ཐེག་
པ་ལས། བྱང་སེམས་ཀྱི་ས་རྣམས་དང་སྦྱིན་པ་ལ་སོགས་པ་ཕ་རོལ་ཏུ་ཕྱིན་པའི་སྤྱོད་པ་དང་།
སྨོན་ལམ་དང་། བསྔོ་བ་རླབས་པོ་ཆེ་རྣམས་དང༌། སྙིང་རྗེ་ཆེན་པོ་ལ་སོགས་པ་དང་།
ཚོགས་གཉིས་རླབས་པོ་ཆེ་དང་། བྱང་སེམས་ཀྱི་མཐུ་རྨད་དུ་བྱུང་བ་སོ་སྐྱེ་དང་ཉན་རང་གིས་
བསམ་གྱིས་མི་ཁྱབ་པའི་ཆོས་རྣམས་མ་བསྟན་ལ། ཐེག་ཆེན་གྱི་ཐེག་པ་ལས་དེ་རྣམས་རྫོགས་
པར་བསྟན་པའི་ཕྱིར་ཏེ། རིན་ཆེན་འཕྲེང་བ་ ༤ ལས། ཉན་ཐོས་ཐེག་པ་དེ་ལས་ནི། །བྱང་
༡ རྒྱུད་བླ། སྐབས་ ༥ ཚིགས་བཅད༦ ། ༢ རྒྱུད་བླ། སྐབས། ༥ ཚིགས་བཅད། ༡༣
༣ སྡེ་བསྟན། དབུ་མ། འ། འཇུག་པ་རང་འགྲེལ། ཤོག ༢༢༧ བ། འཕྲེང་། ༥
༤སྡེ་བསྟན། སྐྱེས་རབས། གེ ཤོག ༢༡ བ། འཕྲེང་། ༣

63 བཀྲས་ལྷུན་ཐོས་གླིང་གྲྭ་ཚང་།
ཆུབ་སེམས་དཔའི་སྨོན་ལམ་དང་། །སྤྱོད་པ་ཡོངས་བསྔོ་མ་བཤད་དེས། །བྱང་ཆུབ་སེམས་
དཔར་ག་ལ་འགྱུར། །བྱང་ཆུབ་སྤྱོད་ལ་གནས་པའི་དོན། །མདོ་སྡེ་ལས་ནི་བཀའ་མ་སྩལ།
།ཐེག་པ་ཆེ་ལས་བཀའ་སྩལ་པ། །དེའི་ཕྱིར་མཁས་པ་རྣམས་ཀྱིས་བཟུང་། །ཞེས་གསུངས་
པའི་ཕྱིར། ཐེག་ཆེན་གྱི་ཐེག་པ་ལས་། ཆོས་ཀྱི་བདག་མེད་བསྟན་པ་དོན་མེད་པར་ཐལ། ཐེག་
དམན་གྱི་ཐེག་པ་ལས། ཆོས་ཀྱི་བདག་མེད་པ་བསྟན་པའི་ཕྱིར། ཞེ་ན། མ་ཁྱབ་པར་ཐལ།
བདེན་སྟོང་མ་རྟོགས་པར་ཐར་པ་ཐོབ་པ་མི་སྲིད་པའི་ཕྱིར་ན། ཐེག་དམན་གྱི་ཐེག་པ་ལས།
བདེན་སྟོང་ངེས་པར་བསྟན་དགོས་ཀྱང་བདེན་སྟོང་གཏན་ལ་འབེབས་པའི་རིགས་པ་ཚང་བར་
མ་བསྟན་ལ། ཐེག་ཆེན་གྱི་སྡེ་སྣོད་ལས་བདེན་སྟོང་གཏན་ལ་འབེབས་པའི་རིགས་པའི་རྣམ་
གྲངས་རྫོགས་པར་བསྟན་པའི་ཕྱིར་ཏེ། འཇིག་རྟེན་ལས་འདས་པར་བསྟོད་པ་ ༡ ལས།
མཚན་མ་མེད་པ་མ་རྟོགས་པར། །ཁྱོད་ཀྱིས་ཐར་པ་མེད་པར་གསུངས་། །དེ་ཕྱིར་ཁྱོད་ཀྱིས་
ཐེག་ཆེན་ལས། །དེ་ནི་ཚང་བར་བསྟན་པ་ལགས། །ཞེས་དང་། རང་འགྲེལ་ ༢ ལས།
ཆོས་ཀྱི་བདག་མེད་པ་གསལ་བར་བྱ་བའི་ཕྱིར་ཐེག་པ་ཆེན་པོ་བསྟན་པ་ཡང་རིགས་པ་ཉིད་དེ།
རྒྱས་པར་བསྟན་པ་བརྗོད་པར་འདོད་པའི་ཕྱིར་རོ། །ཉན་ཐོས་ཀྱི་ཐེག་པ་ལས་ནི་ཆོས་ཀྱི་བདག་
མེད་པ་མདོར་མཚོན་པ་ཙམ་དུ་ཟད་དོ། ཞེས་གསུངས་པའི་ཕྱིར།
གཉིས་པ། ཉན་རང་གིས་ཆོས་ཀྱི་བདག་མེད་མ་རྟོགས་པར་ཐལ། གཟུང་དོན་རྟོག་
པ་སྤོང་ཕྱིར་ཞེས་སོགས་བཤད་པའི་ཕྱིར་སྙམ་ན་མ་ཁྱབ་པར་ཐལ། དེ་ནི་ཐ་སྙད་དུ་ཡང་ཕྱི་དོན་
མེད་པར་འདོད་པའི་སློབ་དཔོན་སེ་ངྒེ་བཟང་པོ་ལ་སོགས་པའི་བཞེད་པ་དང་མཐུན་པར་བཤད་
པ་ཁོ་ན་ཡིན་པའི་ཕྱིར་ཏེ། དགོངས་པ་རབ་གསལ་ལས་གཉིས་པ་ལྟར་འདོད་པ་ནི་སློབ་དཔོན་
༡ སྡེ་བསྟན། བསྟོད་ཚོགས་ ཀ། ཤོག་གྲངས་ ༦༩ བ་ ཕྲེང་། ༣།
༢ སྡེ་བསྟན། དབུ་མ་ འ་ འཇུག་པ་རང་འགྲེལ། ཤོག ༢༢༨ ན། འཕྲེང་། ༡

64 དབུ་མ་ཐར་འདོད་དེད་དཔོན། ་
སེ་ངྒེ་བཟང་པོ་ལ་སོགས་པའི་འགྲེལ་པའི་ལུགས་ཡིན་པས། དེའི་ལྟར་ན་ཕྱི་དོན་མེད་པར་
ཚད་མས་གྲུབ་པ་ཡིན་ནོ། །ཞེས་སོགས་གསུངས་པའི་ཕྱིར། ཕྱི་དོན་ཡོད་དེ། རང་རྒྱལ་
རྣམས་ཕྱི་དོན་བདེན་མེད་དུ་རྟོགས་ཀྱང་ཤེས་པ་བདེན་གྲུབ་ཏུ་འདོད་པ་ཡིན་ནོ་ཞེ་ན། མི་རིགས་
པར་ཐུལ། ཕྱི་དོན་བདེན་མེད་དུ་ཚད་མས་ངེས་པའི་གང་ཟག་ཡིན་ན། ཤེས་པ་བདེན་པར་ཡོད་
མེད་བློ་ཁ་ཕྱོགས་པ་ན་རིགས་པ་སྔ་མའི་མཐུ་ལ་བརྟེན་ནས་ཤེས་པ་བདེན་སྟོང་དུ་རྟོགས་པར་
ནུས་པ་ཡིན་ཏེ། དངོས་པོ་གཅིག་གི་ལྟ་པོ་གང་། །དེ་ནི་ཀུན་གྱི་ལྟ་པོར་འདོད ། །ཅེས་
སོགས། ཀྱི་ལུང་དོན་གྲུབ་པའི་ཕྱིར། ཁོ་ན་རེ་རགས་པའི་བདེན་བཞི་མི་རྟག་ལ་སོགས་བཅུ་
དྲུག་མངོན་སུམ་དུ་རྟོགས་ཟིན་གོམས་པར་བྱས་པ་ཙམ་གྱིས་ཉོན་སྒྲིབ་ཟད་པར་སྤངས་པའི་
གྲོལ་བ་ཐོབ་ནུས་པར་ཐལ། དེ་ལྟར་མངོན་པ་སྟོང་ཕྲག་བརྒྱ་པ་སོགས་ལས་བཤད་པའི་ཕྱིར་
སྙམ་ན། མ་ཁྱབ་སྟེ། དེ་ནི་དྲང་དོན་དགོངས་པ་ཅན་ཡིན་པའི་ཕྱིར། དེའི་དགོངས་གཞི་ཡོད་
དེ། དེ་ལྟར་གསུངས་པ་ལ་བརྟེན་ནས་བདེན་འཛིན་ལས་གཞན་པའི་ཉོན་མོངས་འགའ་ཞིག་
ཟད་པར་སྤངས་པ་ཡོད་པ་ལ་དགོངས་པའི་ཕྱིར། དེ་ལྟར་གསུངས་པ་ལ་དགོས་པ་ཡོད་དེ།
དངོས་པོ་རང་གི་མཚན་ཉིད་ཀྱིས་གྲུབ་པར་འདོད་པའི་རང་སྡེ་རྣམས་རགས་པའི་མི་རྟག་ལ་
སོགས་བཅུ་དྲུག་བསྒོམས་ཏེ། ཉོན་མོངས་རགས་པ་འགའ་ཞིག་སྤངས། རྒྱུད་སྨིན་པ་ན་
བདེན་སྟོང་རྟོགས་པའི་ལྟ་བ་ལ་ཁ་དྲངས་པའི་དགོས་པ་ཡོད་པའི་ཕྱིར་ཏེ། རགས་པའི་མི་རྟག་
ལ་སོགས་བཅུ་དྲུག་ནི། བདེན་སྟོང་རྟོགས་པའི་རྒྱུད་སྨིན་བྱེད་དུ་གསུངས་པའི་ཕྱིར། དངོས་
ལ་གནོད་བྱེད་ཡོད་དེ། བདེན་འཛིན་ས་བོན་དང་བཅས་པ་ཉོན་སྒྲིབ་ཡིན་པའི་ཕྱིར། གཞན་
ཡང་། ཆ་མེད་ཀྱི་རྡུལ་གྱིས་བརྩམས་པའི་གཟུགས་དང་གཟུགས་འཛིན་ཚད་མ་རྫས་གཞན་
གྱིས་སྟོང་པའི་སྟོང་ཉིད་མངོན་སུམ་དུ་རྟོགས་ཟིན་གོམས་པར་བྱས་པ་ཙམ་གྱིས་སངས་རྒྱས་
༡ སྡེ་བསྟན། དབུ་མ། ཚ་། བཞི་བརྒྱ་པ། ཤོག ༩. བ། འཕྲེང་། ༦

65 བཀྲས་ལྷུན་ཐོས་གླིང་གྲྭ་ཚང་།
ཐོབ་པར་ནུས་པར་ཐལ། དེ་ལྟར་དུ་དགོངས་འགྲེལ་ལས་གསུངས་པའི་ཕྱིར། ཁྱབ་པ་ཁས།
འདོད་མི་ནུས་ཏེ། དེ་ལྟར་བྱས་པས་ཤེས་སྒྲིབ་སྤོང་མི་ནུས་པའི་ཕྱིར། ཁོ་ན་རེ། མངོན་པ་
གོང་འོག་གཉིས་ནས་བཤད་པའི་དགྲ་བཅོམ་པ་དེ། དགྲ་བཅོམ་པ་ཡིན་པར་ཐལ། དེ་ནས་
བཤད་པའི་དགྲ་བཅོམ་ཡིན་ན། དགྲ་བཅོམ་མིན་པས་ཁྱབ་པ་མེད་པའི་ཕྱིར། དགྲ་བཅོམ་པ་དེ་
དེ་ནས་བཤད་པའི་དགྲ་བཅོམ་ཡིན་པའི་ཕྱིར་ཏེ། དེ་ནས་དགྲ་བཅོམ་བཤད་པའི་ཕྱིར། རྩ་བར་
འདོད་ན། དེ་ནས་བཤད་པའི་དགྲ་བཅོམ་ཡིན་ན། དགྲ་བཅོམ་ཡིན་དགོས་པར་ཐལ། འདོད་
དངོས་སྨྲ་བའི་ལུགས་ཀྱི་ཐེག་དམན་དགྲ་བཅོམ་དེ་ཐེག་
པའི་ཕྱིར་ཞེ་ན། རྩ་ཁྱབ་མེད་དེ། 
དམན་དགྲ་བཅོམ་ཡིན་པར་ཐལ། དེས་འདོད་པའི་ཐེག་དམན་དགྲ་བཅོམ་ཡིན་ན། ཐེག་དམན་
དགྲ་བཅོམ་མིན་པས་ཁྱབ་པ་མེད་པའི་ཕྱིར། ཁྱབ་པ་ཁས། རྟགས་གྲུབ་པར་ཐལ། ཐེག་
། དངོས་སྨྲ་བའི་
དམན་དགྲ་བཅོམ་དེ་དངོས་སྨྲ་བའི་ལུགས་ཀྱི་དགྲ་བཅོམ་ཡིན་པའི་ཕྱིར་ཏེ
ལུགས་ལ་ཐེག་དམན་དགྲ་བཅོམ་ཡོད་པའི་ཕྱིར། རྩ་བར་འདོད་ན། དེ་ཡིན་ན། ཐེག་དམན་
དགྲ་བཅོམ་ཡིན་དགོས་པར་ཐལ། དེ་ཐེག་དམན་དགྲ་བཅོམ་ཡིན་པའི་ཕྱིར། འདོད་ན།
བདེན་འཛིན་མ་སྤངས་པའི་ཐེག་ཆེན་དགྲ་བཅོམ་ཆོས་ཅན། དེར་ཐལ་དེའི་ཕྱིར། རྟགས་གྲུབ་
དངོས་སྨྲ་བ་རྣམས་ནི་ཐེག་དམན་དགྲ་བཅོམ་གྱིས་བདེན་འཛིན་མ་སྤངས་པར་འདོད་པའི་
སྟེ། 
ཕྱིར་ཏེ། དེས་དངོས་པོ་བདེན་གྲུབ་ཏུ་འདོད་པའི་ཕྱིར། རྩ་བར་འདོད་ན། བདེན་འཛིན་སྤང་བྱ་
མིན་པར་ཐལ། འདོད་པའི་ཕྱིར། མངོན་པ་གཉིས་ནས་བཤད་པའི་དགྲ་བཅོམ་པ་དང་ལམ་མ་
ཞུགས་ཀྱི་གཞི་མཐུན་ཡོད་དེ། དེ་ནས་བཤད་པའི་དམིགས་རྣམ་ཅན་གྱི་ཉོན་མོངས་སྤངས་པའི་
གང་ཟག་དང་ལམ་མ་ཞུགས་ཀྱི་གཞི་མཐུན་ཡོད་པའི་ཕྱིར་ཏེ། དེ་དང་དམྱལ་བར་སྐྱེ་བ་འཕེན་
བྱེད་ཀྱི་ལས་གསར་དུ་གསོག་པའི་གཞི་མཐུན་ཡོད་པའི་ཕྱིར་ཏེ། དེ་ལྟར་དུ་འཕགས་པ་
བསམ་གཏན་པའི་དཔེ་མཁྱུད་ཀྱི་མདོ་ལས་གསུངས་པའི་ཕྱིར། སྤྱོད་འཇུག་ ༡ ལས་ཀྱང་།

66 དབུ་མ་ཐར་འདོད་དེད་དཔོན།།
ཉོན་མོངས་མེད་ཀྱང་དེ་དག་ལ། །ལས་ཀྱི་ནུས་པ་མཐོང་བ་ཡིན། །ཞེས་གསུངས་པའི་ཕྱིར།
དེས་ན། མངོན་པ་གཉིས་ནས་བཤད་པའི་རྣལ་འབྱོར་མངོན་སུམ་ཐོབ་ན། རྣལ་འབྱོར་མངོན་
སུམ་ཐོབ་པས་མ་ཁྱབ་པར་སྔར་བཤད་ཀྱི་རིགས་པས་གྲུབ་ལ། དེ་ལྟར་ན། གང་ཟག་རང་རྐྱ་
ཐུབ་པའི་རྫས་ཡོད་ཀྱིས་སྟོང་པའི་སྟོང་པ་ཉིད་དང་ཆ་མེད་ཀྱི་རྡུལ་གྱིས་བརྩམས་པའི་གཟུགས་
དང་། 
གཟུགས་འཛིན་ཚད་མ་རྫས་གཞན་གྱིས་སྟོང་པའི་སྟོང་ཉིད་མངོན་སུམ་དུ་རྟོགས་པའི་
རྣལ་འབྱོར་མངོན་སུམ་ཐོབ་ན། རྣལ་འབྱོར་མངོན་སུམ་ཐོབ་མི་དགོས་ཤིང་། སོ་སྐྱེའི་རྒྱུད་ལ་
རྣལ་འབྱོར་མངོན་སུམ་མེད་སྙམ་མོ། །
།དགོངས་པ་རབ་གསལ་ ༢ ལས། དཔེར་ན་སེམས་ཙམ་པས་རྡུལ་ཆ་མེད་དང་།།
དེས་བསགས་པའི་ཕྱི་དོན་དང་། དེ་ལས་རྫས་ཐ་དད་པའི་འཛིན་པ་གཉིས་བཀག་པ་ཡང་ཚད་
མས་གྲུབ་ཅིང་། 
དེས་འདུལ་བའི་གདུལ་བྱས་རིང་དུ་གོམས་པར་བྱས་ན་དོན་དེ་མངོན་སུམ་དུ་
མཐོང་བ་དང་མཐོང་ཟིན་གོམས་པར་བྱེད་པ་གྲུབ་ཏུ་ཆུག་ཀྱང་། དེའི་སྟེང་ནས་ས་བཅུ་དང་
ལམ་ཕྱི་མ་གསུམ་བགྲོད་པ་དབུ་མ་པས་དྲང་དོན་དུ་འགྲེལ་བ་བཞིན་ནོ། །ཞེས་གསུངས་ལ།
འདིས་བྱང་སེམས་སྦྱོར་ལམ་པ་དང་སེམས་ཙམ་པའི་གཞི་མཐུན་ཡོད་པར་བསྟན་ཅིང་
། དེ་
ལྟར་ཡོད་པ་ཡིན་ནོ་ཞེས་མཁས་པ་རྣམས་བཞེད་ལ། གཞན་དག་ནི། བདེན་སྟོང་ལ་དམིགས་
པའི་ལྷག་མཐོང་དང་པོར་ཐོབ་པ་དང་། སྦྱོར་ལམ་དང་པོར་ཐོབ་པ་དུས་མཉམ་པ་ཁོ་ན་ཡིན་ཏེ།
བདེན་སྟོང་མངོན་སུམ་དུ་རྟོགས་པ་དང་། མཐོང་ལམ་ཐོབ་པ་དུས་མཉམ་པའི་ཕྱིར། ཞེས་
བཞེད་ལ། འགའ་ཞིག་ནི། བྱེ་བྲག་ཏུ་སྨྲ་བ་དང་སྦྱོར་ལམ་པའི་གཞི་མཐུན་ཡོད་དེ། ཕལ་
ཆེན་སྡེ་པ་དང་སྦྱོར་ལམ་པའི་གཞི་མཐུན་ཡོད་པའི་ཕྱིར། ཁྱབ་སྟེ། སྡེ་པ་བཅོ་བརྒྱད་པོ་
༡ སྡེ་བསྟན། དབུ་མ། ལ། ཤོག ༣༢ བ། འཕྲེང་། ༣
༢ བློ་གླིང་པར། དེབ། རྗེའི་གསུང་། མ། ཤོག ༤ འཕྲེང་། ༦

67 བཀྲས་ལྷུན་ཐོས་གླིང་གྲྭ་ཚང་།
རྣམས་བྱེ་བྲག་ཏུ་སྨྲ་བར་བཤད་པའི་ཕྱིར། ཞེས་ཟེར། ལ་ལ་ན་རེ། བྱེ་བྲག་ཏུ་སྨྲ་བ་དང་དབུ་
མ་ཐལ་འགྱུར་བའི་གཞི་མཐུན་ཡོད་པར་ཐལ། ཕལ་ཆེན་སྡེ་པ་དང་དབུ་མ་ཐལ་འགྱུར་བའི་
གཞི་མཐུན་ཡོད་པའི་ཕྱིར། ཁྱབ་པ་ཁས། རྟགས་གྲུབ་པར་ཐལ། དཔལ་ལྡན་ཨ་ཏི་ཤ་ཕལ་
ཆེན་སྡེ་པར་བཤད་པའི་ཕྱིར། ཞེས་ཟེར་ལ། མཐའ་ཆོད་པར་དཀའ་བར་གདའ་བས་དེ་
ལུགས་ཀྱི་རྩད་གཅོད་མཁའ་ལྟར་རྒྱ་ཆེ། མཚོ་ལྟར་གཏིང་ཟབ་པའི་རྣམ་དཔྱོད་དང་ལྡན་ཞིང་
།བཅལ་སྒྲོགས་ཙམ་གྱིས་ངོམས་པར་མི་མངའ་བ་རྣམས་ཀྱིས་དཔྱོད་པར་ཞུ། །
འདིར་སེམས་ཙམ་གྱི་ལྟ་བ་རྒྱུད་ལ་ལྡན་པའི་གང་ཟག་དང་། སེམས་ཙམ་གྱི་ལྟ་བ་
ལ་གནས་པའི་གང་ཟག་དོན་གཅིག་པར་འདོད་པ་དང་། མི་འདོད་པའི་ལུགས་གཉིས་ཀའང་
དོགས་པ་སྐྱེ་བའི་གནས་ནི་འདི་ལྟར་ཡིན་ཏེ། སེམས་ཙམ་གྱི་ལྟ་བ་རྟོགས་པའི་གང་ཟག་ཡིན་
ན། སེམས་ཙམ་པ་ཡིན་དགོས་པར་ཐལ། དབུ་མ་པའི་ལྟ་བ་རྟོགས་པའི་གང་ཟག་ཡིན་ན།
དབུ་མ་པ་ཡིན་དགོས་པའི་ཕྱིར་ཞེ་ན། ལན་གང་འདེབས། ཆ་མེད་ཀྱི་རྡུལ་གྱིས་བརྩམས་པའི་
གཟུགས་དང་གཟུགས་འཛིན་ཚད་མ་རྫས་གཞན་གྱིས་སྟོང་པའི་སྟོང་ཉིད་རྟོགས་པའི་གང་ཟག་
ཡིན་ན། སེམས་ཙམ་གྱི་ལྟ་བ་རྟོགས་ཤིང་དེའི་ལྟ་བ་རྒྱུད་ལྡན་གྱི་གང་ཟག་ཡིན་དགོས་པར་
ཐལ། ཤེས་པ་བདེན་སྟོང་དུ་ཚད་མས་གྲུབ་པའི་གང་ཟག་ཡིན་ན། དབུ་མའི་ལྟ་བ་རྟོགས་ཤིང་
དེ་རྒྱུད་ལྡན་གྱི་གང་ཟག་ཡིན་དགོས་པའི་ཕྱིར་ཞེ་ན། ལན་ཇི་ལྟ་བུ། གལ་ཏེ་སངས་རྒྱས་
བཅོམ་ལྡན་འདས་ཆོས་ཅན། སེམས་ཙམ་པ་ཡིན་པར་ཐལ། དེའི་ལྟ་བ་ལ་གནས་པའི་ཕྱིར་ཏེ།
དེའི་ལྟ་བ་རྒྱུད་ལྡན་གྱི་གང་ཟག་ཡིན་པའི་ཕྱིར་ཏེ། ཆ་ཤས་མེད་པའི་རྡུལ་གྱིས་བརྩམས་པའི་
གཟུགས་དང་གཟུགས་འཛིན་ཚད་མ་རྫས་གཞན་གྱི་སྟོང་པའི་སྟོང་ཉིད་མངོན་སུམ་དུ་རྟོགས་
པའི་གང་ཟག་ཡིན་པའི་ཕྱིར། ཞེས་པ་དང༌། དངོས་སྨྲ་བ་ཆོས་ཅན། དབུ་མ་པ་ཡིན་པར་
ཐལ། དབུ་མའི་ལྟ་བ་ལ་གནས་པའི་གང་ཟག་ཡིན་པའི་ཕྱིར་ཏེ། དབུ་མའི་ལྟ་བ་རྒྱུད་ལྡན་གྱི་

68 ད བུ་མ་ཐར་འདོད་དེད་དཔོན།
གང་ཟག་ཡིན་པའི་ཕྱིར་ཏེ། ཤེས་པ་བདེན་སྟོང་དུ་རྟོགས་པའི་ཚད་མ་རྒྱུད་ལྡན་གྱི་གང་ཟག་
ཡིན་པའི་ཕྱིར། འདིའི་གཏན་ཚིགས་གྲུབ་པར་ཐལ། དངོས་སྨྲ་བའི་རྒྱུད་ཀྱི་ཤེས་པ་བདེན་
སྟོང་དུ་འཛིན་པའི་རྟོག་པ་ཚད་མ་ཡིན་པའི་ཕྱིར། དེ་ཆོས་ཅན། ཚད་མ་ཡིན་པར་ཐལ། ཁྱོད་
རང་གི་འཛིན་སྟངས་ཀྱི་ཡུལ་གྱི་གཙོ་བོ་ལ་མི་བསླུ་བའི་རིགས་པ་ཡིན་པའི་ཕྱིར། འདིའི་
གཏན་ཚིགས་གྲུབ་པར་ཐལ། ཤེས་པ་བདེན་པར་མེད་པ་དེ་ཉིད་ཡུལ་གྱི་གཙོ་བོ་ཡིན་པ་གང་
ཞིག །འདི་ལྟ་བུ་འདི་རང་གི་འཛིན་སྟངས་ཀྱི་ཡུལ་གྱི་གཙོ་བོ་ལོག་ཤེས་མིན་པའི་ཕྱིར། མ་
གྲུབ་ན། དེ་ཆོས་ཅན། ལོག་ཤེས་ཡིན་པར་ཐལ། རང་གི་འཛིན་སྟངས་ཀྱི་ཡུལ་གྱི་གཙོ་བོ་ལ་
ལོག་ཤེས་ཡིན་པའི་ཕྱིར། ཁྱབ་སྟེ། རང་གི་འཛིན་སྟངས་ཀྱི་ཡུལ་གྱི་གཙོ་བོ་ལ་ཚད་མ་ཡིན་
ན། ཚད་མ་ཡིན་པས་ཁྱབ་པའི་ཕྱིར། བྱེ་བྲག་སྨྲ་བའི་རྒྱུད་ཀྱི་བུམ་སོགས་དོན་དམ་པར་མ་
གྲུབ་པར་འདོད་པའི་ཡིད་དཔྱོད་ཀྱི་བློ་དང་། མདོ་སྡེ་པའི་རྒྱུད་ཀྱི་ཕྱི་དོན་བདེན་མེད་དུ་འདོད་
པའི་ཡིད་དཔྱོད་ཀྱི་བློ་དང་། སེམས་ཙམ་པའི་རྒྱུད་ཀྱི་ཀུན་བརྟགས་བདེན་མེད་དུ་འདོད་པའི་
ཡིད་དཔྱོད་དང་། དབུ་མ་རང་རྒྱུད་པའི་རྒྱུད་ཀྱི་ཤེས་པ་བདེན་མེད་དུ་འདོད་པའི་ཡིད་དཔྱོད་
དང༌། དེ་ཐམས་ཅད་ཀྱི་རྒྱུད་ཀྱི་གང་ཟག་གི་བདག་མེད་པར་འདོད་པའི་ཡིད་དཔྱོད་རྣམས་མེད་
ན་ནི། ཡིད་དཔྱོད་ཀྱི་བློ་མེད་པར་འགྱུར་ཞིང་། ཡོད་ན་ནི་དེ་རྣམས་ཀྱི་རང་གི་འཛིན་སྟངས་ཀྱི་
ཡུལ་གྱི་གཙོ་བོ་རྟོགས་དགོས་ཏེ། དེ་ལྟ་མིན་ན་ཡིད་དཔྱོད་ཀྱི་བློ་ལ་མ་རྟོགས་པའི་བློས་ཁྱབ་
པར་ཐལ་བའི་སྐྱོན་ཡོད་པའི་ཕྱིར་སྙམ་ན། བསམ་པར་བྱ་བའི་གནས་སུ་འདུག་ལ། དབུ་མའི་
ལྟ་བ་ཡིན་ན། དབུ་མ་པའི་རྒྱུད་ཀྱིས་བསྡུས་དགོས་པར་ཐལ། དངོས་སྨྲ་བའི་རྒྱུད་ལ་དབུ་
མའི་ལྟ་བ་མེད་པའི་ཕྱིར། ཕྱི་རོལ་པའི་ལྟ་བ་ཡིན་ན། དེའི་རྒྱུད་ཀྱིས་བསྡུས་པས་ཁྱབ་པར་
ཐལ། འདོད་པའི་ཕྱིར། ལས་འབྲས་དང་སྐྱེ་བ་སྔ་ཕྱི་མེད་པར་ལྟ་བའི་ལྟ་བ་ཡིན་ན། ཕྱི་རོལ་
པའི་རྒྱུད་ཀྱིས་བསྡུས་པས་ཁྱབ་པར་ཐལ། འདོད་པའི་ཕྱིར། ཁྱབ་སྟེ། དེ་ལྟ་བུའི་ལྟ་ངན་དེ་

69 བཀྲས་ལྷུན་ཐོས་གླིང་གྲྭ་ཚང་།
ཕྱི་རོལ་པའི་ལྟ་ངན་ཡིན་པའི་ཕྱིར་ཏེ། ལྟ་བ་དཀར་བཏགས་ཀྱི་ཕྱག་རྒྱ་བཞི་ནང་པ་སངས་
རྒྱས་པའི་ལྟ་བ་ཡིན་པའི་ཕྱིར། གཞན་ཡང་། བྱང་སེམས་ཀྱི་སྡོམ་པ་ཡིན་ན། དེའི་རྒྱུད་ཀྱིས་
བསྡུས་པས་ཁྱབ་པར་ཐལ། དབུ་མ་པའི་ལྟ་བ་ཡིན་ན། དེའི་རྒྱུད་ཀྱིས་བསྡུས་དགོས་པའི་
ཕྱིར། རྟགས་ཁས། འདོད་མི་ནུས་ཏེ། དེ་བཞིན་གཤེགས་པ་རྣམས་ཀྱི་ཐུགས་རྒྱུད་ལ་བྱང་
ཆུབ་སེམས་དཔའི་སྡོམ་པ་ཡོད་པའི་ཕྱིར་ཏེ། དེའི་ཐུགས་རྒྱུད་ལ་སོ་ཐར་བྱང་སེམས་གསང་
སྔགས་གསུམ་གའི་སྡོམ་པ་ཡོད་པའི་ཕྱིར་ཏེ། དེའི་ཐུགས་རྒྱུད་ལ་རིག་འཛིན་གྱི་སྡོམ་པ་ཡོད་
པའི་ཕྱིར་ཞེ་ན། དཔྱད་པས་མི་ཆོད་ཐེ་ཚོམ་སྐྱེ་བའི་གཞི། །བསམས་ཀྱང་མི་གོ་མགོ་བོ་རྨོངས་
པའི་གཞི། །བསྒོམས་ཀྱང་མི་སྐྱེ་གོལ་སར་ལྷུང་བའི་གཞི། །གཞི་གསུམ་ཆོ་ག་རང་གཞན་
བསྐུལ་ཕྱིར་བཀོད། །འདི་ཡི་དགེ་བས་བདག་གཞན་འགྲོ་བ་ཀུན། །འདུ་འཛི་ཡོ་ལང་རྙེད་དང་
བཀུར་སྟི་དང་། །བག་མེད་ལེ་ལོ་གཉིད་དང་བྲེ་མོའི་གཏམ། །ཐར་པའི་སྲོག་རྩ་གཅོད་རྣམས་
ཀུན་སྤངས་ནས། །ཐོས་བསམ་སྒོམ་པས་ཉིན་མཚན་འདའ་བར་ཤོག །ཅེས་པ་ནི་བར་སྐབས་
ཀྱི་ཚིགས་སུ་བཅད་པའོ།
གཞན་ཡང་། ཊིཀ་ཆེན་ ༡ ལས། དེས་ན་གང་ཟག་རང་རྐྱ་ཐུབ་པའི་རྫས་ཡོད་དུ་
འཛིན་པའི་བདེན་འཛིན་གྱིས་དྲངས་པའི་སྲེད་པ་མངོན་གྱུར་བ་རེ་ཞིག་སྤངས་ཀྱང་། གང་ཟག་
ངོ་བོ་ཉིད་ཀྱིས་གྲུབ་པར་འཛིན་པའི་འཇིག་ལྟས་དྲངས་པའི་སྲེད་པ་ཅི་སྟེ་མེད། ཅེས་པ་ཡིན་
པས། སྔར་བཤད་པའི་མངོན་གྱུར་སྤངས་པ་ལ་ནི། བཤད་མ་ཐག་པའི་འཇིག་ལྟ་དང་སྲེད་
པ་མངོན་གྱུར་བ་ཡང་མི་ལྡོག་གོ །གལ་ཏེ་ལུགས་དེ་གཉིས་ཀའི་ཉོན་མོངས་མངོན་གྱུར་བ་
སྤངས་ན། གཉིས་ཀའི་ས་བོན་མ་སྤངས་པར་ནི་འདྲ་ལ། མངོན་གྱུར་བ་ཡོད་མེད་ལ་ཁྱད་མ་
བྱུང་ན་སྲེད་པ་ལ་ཁྱད་པར་ཕྱེ་བ་དོན་མེད་དོ། །ཞེས་གསུངས་ལ། དོན་ནི། རགས་པའི་མི་
༡ བློ་གླིང་པར་ དེབ། རྗེའི་གསུང་། མ་ ཤོག ༥༣ འཕྲེང་། ༦

70 དབུ་མ་ཐར་འདོད་དེད་དཔོན། .
རྟག་ལ་སོགས་བཅུ་དྲུག་མངོན་སུམ་དུ་རྟོགས་ཟིན་རྒྱུན་ལྡན་དུ་གོམས་པར་བྱས་པ་གང་ཟག་
རང་རྐྱ་ཐུབ་པའི་རྫས་ཡོད་དུ་འཛིན་པའི་འཇིག་ལྟས་དྲངས་པའི་ཉོན་མོངས། མངོན་གྱུར་
སྤངས་པའི་གང་ཟག་གི་རྒྱུད་ལ་བདེན་པར་ཞེན་པའི་སྲེད་པ་མངོན་གྱུར་དུ་ཡོད་དོ། དེ་ལྟ་མིན་
ན་སྲེད་པ་ལ་བདེན་པར་ཞེན་པའི་སྲེད་པ་དང༌། དེ་མིན་པའི་སྲེད་པ་གཉིས་སུ་ཕྱེ་བ་དོན་མེད་
པའི་ཕྱིར་རོ། །ཞེས་པའོ། །མངོན་པ་གཉིས་ཀའི་ལུགས་ཀྱི་ཉོན་མོངས་མངོན་གྱུར་སྤངས་ན།
དེའི་ཉོན་མོངས་པའི་ས་བོན་སྤང་མི་དགོས་ཤིང་། དབུ་མ་ཐལ་འགྱུར་བའི་ལུགས་ཀྱི་ཉོན་
མོངས་མངོན་གྱུར་སྤངས་ན་ཡང་། དེའི་ཉོན་མོངས་པའི་ས་བོན་སྤང་མི་དགོས་ཏེ། བདེན་
འཛིན་མངོན་གྱུར་སྤང་ན་དེའི་ས་བོན་སྤངས་མི་དགོས་པའི་ཕྱིར་ཏེ། གང་ཟག་རང་རྐྱ་ཐུབ་པའི་
རྫས་ཡོད་དུ་འཛིན་པའི་རྟོག་པ་སྤངས་ན་དེའི་ས་བོན་སྤང་མི་དགོས་པའི་ཕྱིར། བདེན་སྟོང་
རྟོགས་ཟིན་རྒྱུན་ལྡན་དུ་བསྒོམ་བྱའི་གཙོ་བོར་བྱས་པས་བདེན་འཛིན་མངོན་གྱུར་སླར་སྐྱེ་མི་རུང་
གི་ཆོས་ཅན་དུ་སོང་ཞིང་དེ་ཉིད་སྤངས་པའི་སོ་སོར་བརྟགས་འགོག་མ་ཐོབ་པའི་ཚེ། བདེན་
འཛིན་མངོན་གྱུར་སྤངས་ཤིང་ས་བོན་མ་སྤངས་ཞེས་བྱའོ། །
མི་རྟག་ལ་སོགས་བཅུ་དྲུག་ལ་ཕྲ་རགས་ཀྱི་ཁྱད་པར་ཇི་ལྟ་བུ་ཞེ་ན། གང་ཟག་རང་
བཞིན་གྱིས་མེད་པའི་སྟོང་པ་དེ། ཁྱད་ཆོས་སུ་བཞག་པའི་སྡུག་བསྔལ་གྱི་བདེན་པ་དང་།
བདེན་པར་ཞེན་པའི་སྲེད་པ་རྒྱུ་ཀུན་འབྱུང་རབ་སྐྱེ་རྐྱེན་གྱི་རྣམ་པར་བཞག་པའི་ཀུན་འབྱུང་བདེན་
པ་དང་བདེན་འཛིན་ཀུན་བརྟགས་ལྟ་བུ་ཟད་པར་སྤངས་ཤིང་། རང་བཞིན་གྱིས་མེད་པའི་
འགོག་པ་ཞི་བ་གྱ་ནོམ་ངེས་འབྱུང་གི་རྣམ་པར་བཞག་པའི་འགོག་བདེན་དང་། རང་བཞིན་
གྱིས་མེད་པའི་སྟོང་ཉིད་མངོན་སུམ་དུ་རྟོགས་པའི་མཁྱེན་པ་ལ་ལམ་རིགས་པ་སྒྲུབ་པ་ངེས་
འབྱིན་གྱི་རྣམ་པར་བཞག་པའི་ལམ་བདེན་རྣམས་ལ། ཕྲ་བའི་བདེན་བཞི་ཞེས་བྱ་ལ། ཁྱད་
གཞི་དེ་དག་གིས་ཁྱད་པར་དུ་བྱས་པའི་ཁྱད་ཆོས་བཅུ་དྲུག་ལ་ཕྲ་བའི་མི་རྟག་ལ་སོགས་བཅུ་

71 བཀྲས་ལྷུན་ཐོས་གླིང་གྲྭ་ཚང་།
དྲུག་ཅེས་བྱ་ཞིང་། མངོན་པ་གཉིས་ནས་བཤད་ཅིང་། རང་རྒྱུད་པ་མན་ཆད་ཀྱི་ཚད་མས་གྲུབ་
པའི་བདེན་པ་བཞི་ལ་རགས་པའི་བདེན་པ་བཞི་དང་། དེའི་ཁྱད་པར་དུ་བྱས་པའི་མི་རྟག་པ་
ལ་སོགས་པའི་ཁྱད་ཆོས་བཅུ་དྲུག་ལ་རགས་པའི་མི་རྟག་ལ་སོགས་བཅུ་དྲུག་ཅེས་བྱ་སྟེ།
གང་ཟག་རང་བཞིན་གྱིས་མེད་པར་མངོན་སུམ་དུ་རྟོགས་པའི་མཁྱེན་པ་ལ། ཕྲ་བའི་ལམ་
བདེན། གང་ཟག་རང་རྐྱ་ཐུབ་པའི་རྫས་ཡོད་ཀྱིས་སྟོང་ཉིད་མངོན་སུམ་དུ་རྟོགས་པའི་མཁྱེན་པ་
ལ། རགས་པའི་ལམ་བདེན་དང་། གང་ཟག་རང་བཞིན་གྱིས་མེད་པ་ལ། ཕྲ་བའི་གང་ཟག་
གི་བདག་མེད། གང་ཟང་རང་རྐྱ་ཐུབ་པའི་རྫས་ཡོད་དུ་མེད་པ་ལ། རགས་པའི་གང་ཟག་གི་
བདག་མེད་དུ་བཤད་པའི་ཕྱིར། ས་དྲུག་པར་བདེན་བཞི་ཕྲ་རགས་ལ་མཁས་པའི་ཤེས་རབ་
ཐོབ་པར་བཤད་པ་ནི། ས་ལྔ་པའི་ཞི་གནས་ཀྱིས་བདག་རྐྱེན་བྱས་པ་ལས་བྱུང་ཞིང་། རྟེན་
འབྲེལ་ཡན་ལག་བཅུ་གཉིས་ཀྱི་འཇུག་རིམ་དང་ལྡོག་རིམ་མངོན་སུམ་དུ་རྟོགས་པའི་ཤེས་རབ་
ཀྱི་བསླབ་པ་རྫོགས་པ་ལ་དགོངས་ལ། ། ས་ལྔ་པར་བློ་བཟང་འཕགས་པའི་བདེན་པ་བཞིའི་
རང་བཞིན་ཤེས་པ་ཞིབ་མོས་རྟོགས་དགོས་པ་ལའང་ཤིན་ཏུ་མཁས་པར་བཤད་པ་ནི། ཕྲ་བའི་
བདེན་བཞི་རྟོགས་པའི་ཞི་ལྷག་ཐོབ་པ་ལ་དགོངས་སོ། །
།གཉིས་པ་ནི། ས་དང་པོ་ལ་གནས་པའི་བྱང་ཆུབ་སེམས་དཔའ་དེས། རང་གི་ཡུལ་
ཤེས་པའི་ཆེ་བ་ལ་གནས་པའི་བློའི་སྟོབས་ཀྱི་ཉན་རང་དགྲ་བཅོམ་པ་ཟིལ་གྱིས་གནོན་ནུས་པའི་
དུས་དེ་ཇི་ལྟ་བུ་ཞེ་ན། དེའི་ལན་སྟོན་པར་བྱེད་པ་ལ། གཞུང་འདི་གསུངས་ལ། ས་དང་པོ་ལ་
གནས་པའི་བྱང་ཆུབ་སེམས་དཔའ་དེས་རང་གི་ཡུལ་ཤེས་པའི་ཆེ་བ་ལ་གནས་པའི་བློའི་
སྟོབས་ཀྱིས་ཉན་རང་དགྲ་བཅོམ་པ་ཟིལ་གྱིས་གནོན་པར་ནུས་པའི་དུས་ཡོད་དེ། དེས་ས་
བདུན་པ་ཐོབ་པ་དེའི་ཚེ། རང་གི་ཡུལ་ཤེས་པའི་ཆེ་བ་ལ་གནས་པའི་བློའི་སྟོབས་ཀྱིས་ཉན་
རང་དགྲ་བཅོམ་པ་ཟིལ་གྱིས་གནོན་ནུས་པའི་ཕྱིར་ཏེ། དེས་ས་བདུན་པ་ཐོབ་པ་དེའི་ཚེ་འགོག་

72 དབུ་མ་ཐར་འདོད་དེད་དཔོན།
པ་ཡང་དག་པའི་མཐའ་ལ་གཉིས་སྣང་ནུབ་པའི་སྒོ་ནས་དུས་སྐད་ཅིག་མ་གཅིག་ལ་སྙོམས་
པར་འཇུག་ལྡང་བྱེད་ནུས་པའི་ཕྱིར། ཁྱབ་སྟེ། ས་དྲུག་པ་མན་ཆད་དུ་སྟོང་པ་ཉིད་ལ་དོན་
སྤྱིའི་ཚུལ་གྱིས་དུས་སྐད་ཅིག་མ་གཅིག་ལ་སྙོམས་པར་འཇུག་ལྡང་བྱེད་པ་ཡོད་ཀྱང་། དེ་ལ་
གཉིས་སྣང་ནུབ་པའི་སྒོ་ནས་དུས་སྐད་ཅིག་མ་གཅིག་ལ་སྙོམས་པར་འཇུག་ལྡང་བྱེད་མི་ནུས་
པའི་ཕྱིར། །
སྤྱིར་ས་དང་པོ་ལ་གནས་པའི་བྱང་ཆུབ་སེམས་དཔས། ཉན་རང་དགྲ་བཅོམ་པ་བློའི་
སྟོབས་ཀྱིས་ཟིལ་གྱིས་གནོན་ནུས་མི་ནུས་དཔྱོད་པ་ནི་སྐབས་དོན་མིན་ཏེ། ས་བཅུ་པའི་མདོ་
༡ ལས། ས་བདུན་པ་འཆད་པའི་སྐབས་སུ། བྱང་སེམས་རང་གི་ཡུལ་ཤེས་པའི་ཆེ་བ་ལ་
གནས་པས། ཞེས་གསུངས་ཤིང་། ཊིཀ་ཆེན་ ༢ ལས་ཀྱང་། དེ་ཁོ་ན་ཉིད་ལ་སྙོམས་པར་
འཇུག་ལྡང་བྱེད་ཚུལ་གྱི་སྒོ་ནས་ཤེས་དགོས་པར་གསུངས་པའི་ཕྱིར། འཇིག་རྟེན་རང་དགའ་
བ། ཉན་ཐོས། རང་སངས་རྒྱས། བྱང་ཆུབ་སེམས་དཔའ། དེ་བཞིན་གཤེགས་པ་རྣམས།
ས་སྔ་མ་སྔ་མ་ལས། ཕྱི་མ་ཕྱི་མ་བློ་གྲོས་ཁྱད་ཞུགས་པར་རྟོགས་པའི་ཕྱིར། མ་འདྲེས་པ་བཅོ་
བརྒྱད་མཚོན་པའི་དཔེར་འབྱུང་བ་བཞི། ནམ་མཁའ་དང་ལྔ་སྨོས་ཏེ། རྒྱུད་བླ་མར །
འཇིག་རྟེན་ཉན་ཐོས་མཐའ་གཅིག་ཏུ། ། སྤྱོད་དང་བློ་ལྡན་རང་བྱུང་རྣམས། །གོང་ནས་གོང་དུ་
བློ་དག་ནི། །ཕྲ་ཕྱིར་དཔེ་ནི་རྣམ་པ་ལྔ། །ཞེས་གསུངས་པའི་ཕྱིར། ཡུམ་བར་མའི་མདོ་ལས་
ཀྱང༌། དེ་ལྟར་བྱང་ཆེན་ཡུམ་ལ་སྤྱོད་པའི་ཤེས་རབ་ཉིན་གཅིག་སྒོམ་པ་གང་ཡིན་པ་དེས་ནི་
ཉན་ཐོས་དང་རང་སངས་རྒྱས་ཐམས་ཅད་ཀྱི་ཤེས་རབ་ཟིལ་གྱིས་གནོན་པ་ཡིན་ནོ། ཞེས་
སོགས་རྒྱ་ཆེར་གསུངས་ཤིང་། མདོ་རྒྱན་ ༤ ལས་ཀྱང་། ཇི་ལྟར་མཚན་མོ་ལག་ནོམ་དང་།
༡ ཞོལ་བཀའ། ཕལ་ཆེ། ག ཤོག ༡༦༤ ན། འཕྲེང་། ༡
༢ བློ་གླིང་པར་ དེབ། རྗེའི་གསུང་། མ། ཤོག ༢༠
༣ སྡེ་བསྟན། སེམས་ཙམ་ ཕི། ཤོག ༦༧ ན་ འཕྲེང་༣ ། ༤ ལེའུ་ ༡༧ ཚིགས་བཅད། ༥༠

73 བཀྲས་ལྷུན་ཐོས་གླིང་གྲྭ་ཚང་།
།ཁེབས་སྒྲོན་དེ་བཞིན་ཤེས་པ་གསུམ། །སྙིང་རྗེ་ཅན་གྱི་ཤེས་པ་ནི། །ཉི་མའི་ཟེར་བཞིན་
མཚུངས་པ་མེད། །ཅེས་མཚན་མོ་མུན་པས་ཁེབས་པའི་ཡུལ་དུ། ལག་ནོམ་བྱས་ཏེ་ཡུལ་ལ་
དཔྱོད་པ། སྒྲོན་མེའི་འོད་ལ་བརྟེན་ནས་གཟུགས་ལ་དཔྱོད་པ། ཉི་མ་ཤར་བའི་ཚེ་དེའི་འོད་ཟེར་
ལ་བརྟེན་ནས་གཟུགས་ལ་དཔྱོད་པའི་དཔེ་གསུམ་གྱིས་གོ་རིམ་བཞིན། འཇིག་རྟེན་རང་དགའ་
བའི་ཤེས་རབ། ཉན་རང་གི་ཤེས་རབ། བྱང་ཆུབ་སེམས་དཔའི་ཤེས་རབ་གསུམ་གྱི་དམན་
མཆོག་གི་རིམ་པ་རྣམས་བསྟན་ལ། རིགས་ཅན་གསུམ་པོ་འདིའི་ཁྱད་པར་ཡང་དབང་པོ་རྣོ་
རྟུལ་གྱི་སྒོ་ནས་བཞག་སྟེ། སྟོང་པ་ཉིད་ཀྱི་དོན་ཧ་ཅང་ཚེགས་ཆེན་པོས་རྟོགས་དགོས་པ་དང་།
འབད་རྩོལ་འབྲིང་གིས་རྟོགས་པ་དང་། འབད་རྩོལ་ཆུང་ངུས་རྟོགས་ནུས་པའི་ཁྱད་པར་རོ།
།དཔེར་ན། ཕྱེ་མ་ལེབ་དང་། ནམ་མཁའ་ལྡིང་དང་། ཉི་མའི་ཤིང་རྟ་རྣམས་ཀྱིས་མཁའ་ལ་
བགྲོད་པ་བཞིན་ནོ། རེ་ཞིག་ནི་དེ་ཙམ་ལས་མ་སྤྲོས་སོ། །
འཇིག་རྟེན་པའི་སྦྱིན་པ་དང་འཇིག་རྟེན་ལས་འདས་པའི་སྦྱིན་པའི་ཕར་ཕྱིན་གྱི་
༈ 
དབྱེ་བ་འཆད་པར་བྱེད་པ་ལ། སྦྱིན་པ་སྦྱིན་བྱ་ལེན་པོ་གཏོང་པོས་སྟོང་ ༡ །ཞེས་སོགས་
གསུངས་ལ། ངག་དོན་ནི། ཤེར་ཕྱིན་གྱི་མདོ་ཆོས་ཅན། སྦྱིན་པ་དེ་ལ་འཇིག་རྟེན་པའི་སྦྱིན་པ་
དང་འཇིག་རྟེན་ལས་འདས་པའི་སྦྱིན་པ་གཉིས་སུ་བཤད་དེ། བདེན་སྟོང་མངོན་སུམ་དུ་རྟོགས་
པའི་ཤེས་རབ་ཀྱིས་ཟིན་པའི་སྦྱིན་པ་རྣམས་ནི། འཇིག་རྟེན་ལས་འདས་པའི་སྦྱིན་པ་དང་།
དེས་མ་ཟིན་པའི་སྦྱིན་པ་རྣམས་ནི། འཇིག་རྟེན་པའི་སྦྱིན་པར་བསྟན་པའི་ཕྱིར། གཏོང་བའི་
སེམས་པ་སྦྱིན་པའི་ངོ་བོ་ཡིན་ཅིང་། གཏོང་སེམས་མཚུངས་ལྡན་དང་། བཅས་པའི་རིགས་
སུ་གནས་ཤིང༌། སྲིད་ཞིའི་ཕ་རོལ་ཏུ་ཕྱིན་པའི་ཡེ་ཤེས་ནི། སྦྱིན་པའི་ཕ་རོལ་ཏུ་ཕྱིན་པའི་
མཚན་ཉིད། སྒྲིབ་གཉིས་མ་ལུས་པར་སྤངས་པའི་གནས་སྐབས་ནི། སྐབས་འདིའི་ཕ་རོལ་
༡ འཇུག་པ། སེམས་བསྐྱེད། ༡ ཚིགས་བཅད། ༡༦

74 དབུ་མ་ཐར་འདོད་དེད་དཔོན།
དང༌། དེར་ཕྱིན་པ་ནི། སྐབས་འདིའི་ཕ་རོལ་ཏུ་ཕྱིན་པའི་དོན་ཡིན་ཏེ། རང་འགྲེལ་ ༡ ལས།
དེ་ལ་ཕ་རོལ་ཞེས་བྱ་བ་ནི། གང་འཁོར་བའི་རྒྱ་མཚོའི་ཕ་འགྲམ་དང་ངོགས་ཏེ། ཉོན་མོངས་
པ་དང་ཤེས་བྱའི་སྒྲིབ་པ་མ་ལུས་པར་སྤངས་པའི་རང་བཞིན་མངའ་བའི་སངས་རྒྱས་ཉིད་དོ།།
།དེར་སོན་པ་ནི་དེར་ཕྱིན་པའོ། །ཞེས་སོགས་གསུངས་ལ། གཞན་རྣམས་འཇོག་ཚུལ་ཡང་དེ་
ལས་དཔགས་ཏེ་ཤེས་པར་བྱའོ།
༈ གལ་ཏེ་དེ་ནི་ཁྲིམས་དག་རང་བཞིན་ལྟ ༄༅། །ཞེས་སོགས་ལ། ས་གཉིས་པ་ལ་
གནས་པའི་བྱང་ཆུབ་སེམས་དཔའ་ཆོས་ཅན། ཚུལ་ཁྲིམས་ཀྱི་འཁོར་གསུམ་མཐའ་གཉིས་སུ་
འཛིན་པའི་བློས་རྣམ་པར་དག་སྟེ། འཇིག་རྟེན་ལས་འདས་པའི་ཚུལ་ཁྲིམས་རྣམ་པར་དག་
པའི་དབང་དུ་བྱས་པའི་སེམས་དཔའ་ཡིན་པའི་ཕྱིར། ཁྱབ་སྟེ། ཚུལ་ཁྲིམས་ཀྱི་འཁོར་གསུམ་
བདེན་འཛིན་གྱིས་བཅིངས་ན། འཇིག་རྟེན་ལས་འདས་པའི་ཚུལ་ཁྲིམས་རྣམ་པར་དག་པ་
དང་མི་ལྡན་དགོས་པའི་ཕྱིར་ཏེ། འཕགས་པ་དཀོན་མཆོག་བརྩེགས་པའི་མདོ་ ༣ ལས།
འོང་སྲུང་འདི་ལ་དགེ་སློང་ཁ་ཅིག་ཚུལ་ཁྲིམས་དང་ལྡན་པ་ཡིན་ཏེ། སོ་སོ་ཐར་པའི་སྡོམ་པས་
བསྡམས་ཤིང་གནས། ཆོ་ག་དང་སྤྱོད་ཡུལ་ཕུན་སུམ་ཚོགས་པ་ཁ་ན་མ་ཐོ་བ་ཕྲ་རགས་
རྣམས་ལ་ཡང་འཇིག་པར་ལྟ་བ་ཡང་དག་པར་བླངས་ཏེ་བསླབ་པའི་གཞི་རྣམས་ལ་སློབ་ཅིང་།
ལུས་དང་ངག་དང་ཡིད་ཀྱི་ལས་ཡོངས་སུ་དག་པ་དང་ལྡན་པར་གྱུར་པས། འཚོ་བ་ཡོངས་
སུ་དག་ཀྱང་དེ་བདག་ཏུ་སྨྲ་བ་ཡིན་ཏེ། འོད་སྲུང་དེ་ནི་ཚུལ་ཁྲིམས་འཆལ་བ་ཚུལ་ཁྲིམས་དང་
ལྡན་པ་ལྟར་བཅོས་པ་དང་པོའོ། །ཞེས་གསུངས་པའི་ཕྱིར། འདི་ནི་ཤིན་ཏུ་དཀའ་བའི་གནས་
སུ་འདུག་ནའང་། བདེན་འཛིན་ལས་གཞན་པའི་སོ་ཐར་སྡོམ་པའི་མི་མཐུན་ཕྱོགས་སུ་གྱུར་
༡ སྡེ་བསྟན། དབུ་མ། འ། འཇུག་པ་རང་འགྲེལ། ཤོག ༢༣༠ ན། འཕྲེང་། ༥
༢ ཞོལ་བཀའ། དཀོན་བརྩེགས། ཆ། ཤོག ༢༥༠ བ། འཕྲེང༌། ༡

75 བཀྲས་ལྷུན་ཐོས་གླིང་གྲྭ་ཚང་།
པའི་སྤང་བྱ་རྣམས་སྤངས་ཀྱང་། བདེན་འཛིན་གྱི་དབང་དུ་བྱས་པའི་སོ་ཐར་སྡོམ་པའི་མི་
མཐུན་ཕྱོགས་རྣམས་མ་སྤངས། ཞེས་ཟེར་རྒྱུ་ཡིན་པ་འདྲའོ།
༈ གང་ཕྱིར་རྒྱལ་སྲས་རྣམས་ལ་ཁྲོས་པ་ཡིས ༡། །ཞེས་སོགས་ཀྱི་སྐབས་སུ།
བདག་ལེགས་སུ་འདོད་པ་རྣམས་ཀྱིས་ཁོང་ཁྲོ་བྱ་མི་རིགས་ཏེ། ཁོང་ཁྲོས་བསྐལ་པ་བརྒྱར་
བསགས་པའི་བྱང་སེམས་བདག་ཉིན་ཆེན་པོའི་གཞི་གསུམ་གྱི་དགེ་རྩ་འཇོམས་པའི་ཕྱིར་རོ།
།འཇམ་དཔལ་རྣམ་པར་རོལ་པའི་མདོ་ ༢ ལས། འཇམ་དཔལ་ཁོང་ཁྲོ་བ་ཁོང་ཁྲོ་བ་ཅེས་བྱ་
བ་ནི། བསྐལ་པ་བརྒྱར་བསགས་པའི་དགེ་བ་ཉེ་བར་འཇོམས་པར་བྱེད་པ་དེའི་ཕྱིར། ཁོང་ཁྲོ་
ཞེས་བྱའོ། །ཞེས་གསུངས་ཤིང་། བྱམས་པ་སེངྒེ་སྒྲའི་མདོ་ ༣ ལས། བྱང་ཆུབ་སེམས་
དཔའ་གང་ལ་ལ་ཞིག་གིས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་སུ་གཏོགས་
པའི་སེམས་ཅན་ཐམས་ཅད་ལ་སྦྱོས་པ་དང་བརྒྱད་པ་དང་དབྱུག་པ་དང་ཁུ་ཚུར་གྱིས་བརྡེགས་
པ་དེ་ཙམ་གྱིས་བྱང་ཆུབ་སེམས་དཔའ་ལ་རྨ་ཕྱུང་ཞིང་རྨས་པར་མི་འགྱུར་གྱི། བྱང་ཆུབ་
སེམས་དཔའ་གང་གིས་བྱང་ཆུབ་སེམས་དཔའ་གཅིག་ལ་ཐ་ན་གནོད་སེམས་དང་ཐ་བ་དང་ཞེ་
སྡང་གི་སེམས་བསྐྱེད་པ་དེ་ཙམ་གྱིས་བྱང་ཆུབ་སེམས་དཔའ་ལ་རྨ་ཕྱུང་ཤིང་རྨས་པར་འགྱུར་
རོ། །དེ་ཅིའི་ཕྱིར་ཞེ་ན། གལ་ཏེ་དེས་ཐམས་ཅད་མཁྱེན་པ་ཡོངས་སུ་མ་བཏང་ན་བྱང་ཆུབ་
སེམས་དཔས་བྱང་ཆུབ་སེམས་དཔའི་གཅིག་ཤོས་ལ་གནོད་སེམས་དང་ཐ་བ་དང་སྡང་བའི་
སེམས་ཇི་སྙེད་དུ་བསྐྱེད་པ་དེ་སྙེད་ཀྱི་བསྐལ་པར་གོ་ཆ་གཟོད་ཡང་བགོ་དགོས་སོ། །ཞེས་དང་
། སྤྱོད་འཇུག་ ༤ལས། བསྐལ་པ་སྟོང་དུ་བསགས་པ་ཡི། །སྦྱིན་དང་བདེ་གཤེགས་མཆོད་ལ་
༡ འཇུག་པ། སེམས་བསྐྱེད། ༣ ཚིགས་བཅད། ༦
༢ སྡེ་བསྟན། དབུ་མ། ཀི། ཤོག ༡༥༩ བ། འཕྲེང་། ༧
༣ སྡེ་བསྟན། དབུ་མ། ཀི། ཤོག ༡༥༩ བ། འཕྲེང་། ༤
༤ སྡེ་བསྟན། དབུ་མ། ལ། ཤོག ༡༤ བ། འཕྲེང་། ༤

76 དབུ་མ་ཐར་འདོད་དེད་དཔོན། །
སོགས། །ལེགས་སྤྱད་གང་ཡིན་དེ་ཀུན་ཀྱང་། ། ཁོང་ཁྲོ་གཅིག་གིས་འཇོམས་པར་བྱེད།
།ཅེས་གསུངས་ལ། འདིའི་དོན་ནི། ཊཱིཀ་ཆེན་ ༡ ལས། བསྐལ་པ་བརྒྱ་འམ་སྟོང་དུ་
བསགས་པའི་དགེ་རྩ་འཇོམས་པའི་ཁོང་ཁྲོའི་ཡུལ་ལ་ནི་བྱང་སེམས་དགོས་སོ། ། ཁྲོ་བའི་
རྟེན་ནི་བྱང་ཆུབ་སེམས་དཔའ་བདག་ཉིད་ཆེན་པོ་ཞེས་གསུངས་པ་ལ་དཔག་ན། ཡུལ་གྱི་བྱང་
སེམས་ལས་སྟོབས་ཆེ་བ་གཅིག་འདྲའོ། །དེ་ལ་ཁྲོ་བའི་རྟེན་ནི། བྱང་སེམས་སོ་སྐྱེར་ངེས་ལ།
ཡུལ་ལ་ནི། ས་ཐོབ་མ་ཐོབ་གཉིས་སུ་ཡོད་དེ། དེ་ལྟར་ན་བྱང་སེམས་སྟོབས་ཆེ་བས་ཆུང་བ་
ལ་དང་། ཆུང་བས་ཆེ་བ་ལ་དང་། ཡུལ་དང་རྟེན་སྟོབས་མཉམ་པས་མཉམ་པ་ལ་ཁྲོས་པ་
གསུམ་མོ། །དེའི་དང་པོ་ལ་ནི་བསྐལ་པ་བརྒྱ་ཡིན་ལ། བྱང་སེམས་མིན་པས་བྱང་སེམས་ལ་
ཁྲོས་པ་ནི། བསྐལ་པ་སྟོང་དུ་མངོན་ཏེ། གཉིས་པ་དང་གསུམ་པ་དང་གཉིས་པའི་ཡུལ་གྱི་
མཆོག་དམན་གྱི་ཁྱད་པར་ལ་བརྟེན་ནས་དགེ་རྩ་འཇོམས་པ་ཡང་ལུང་ལ་བརྟེན་ནས་དཔྱད་པར་
བྱའོ། །ཞེས་གསུངས་ལ། བྱང་སེམས་སྦྱོར་ལམ་པས་ཚོགས་ལམ་པ་ལྟ་བུ་ལ་ཁྲོས་ན་
བསྐལ་པ་བརྒྱ། ཐ་མལ་པ་གཞན་གྱིས་བྱང་སེམས་ཚོགས་ལམ་པ་ལ་ཁྲོས་ན་སྦྱིན་པ་དང་
ཚུལ་ཁྲིམས་ལས་བྱུང་བའི་དགེ་བ་བསྐལ་པ་སྟོང་དུ་བསགས་པ་འཇོམས། དེ་ཉིད་ཀྱིས་བྱང་
འཕགས་ལ་ཁྲོས་པ་དང་། བྱང་སེམས་སྦྱོར་ལམ་པ་འགའ་ཞིག་ལ་དམིགས་ནས་ཁྲོས་པ་དང་
། ཐ་མལ་པ་གཞན་ལ་ཁྲོས་པས་དགེ་རྩ་ཇི་ཙམ་འཇོམས་པ་ནི། རང་ཅག་གིས་ཤེས་པར་མི་
ནུས་པས་ལུང་ལ་བརྟེན་ནས་རྟོགས་པར་བྱའོ། སྟོང་གསུམ་གྱི་ཞེས་པ་ནས། རྨ་ཕྱུང་ཞིང་
རྨོས་པར་མི་འགྱུར་གྱི། ཞེས་པའི་བར་ནི་བྱང་སེམས་ཀྱིས་བྱང་སེམས་མིན་པ་ལ་ཡིད་ཀྱིས་
ཁྲོས་ནས་ངག་གིས་གཤེ་བ་དང་ལུས་ཀྱིས་བརྡེགས་པ་བསྟན་ལ། དེ་འདྲ་བ་ལ་ནི། གཞི་ནས་
གོ་ཆ་བགོ་བ་མི་དགོས་པར་ཤེས་ལ། བྱང་སེམས་ཀྱིས་བྱང་སེམས་ལ་ཡང་ལུས་ངག་ཏུ་མ་
༡ ཞོལ་པར། རྗེའི་གསུང༌། མ། ཤོག ༥༤ ན། འཕྲེང་། ༤

77 བཀྲས་ལྷུན་ཐོས་གླིང་གྲྭ་ཚང་།
ཐོན་པར་ཡིད་ཀྱིས་སྡང་བ་ཙམ་བསྐྱེད་ན་ནི། སེམས་དེ་བསྐྱེད་གྲངས་ཇི་ཙམ་པ་དེ་ཙམ་གྱིས་
བསྐལ་པར་གཞི་ནས་གོ་ཆ་བགོ་དགོས་པར་བསྟན་ཏོ། །དེ་ལྟ་བུའི་ཡུལ་ལ་ནི། ལུང་བསྟན་
ཐོབ་པའི་བྱང་སེམས་དང་། རྟེན་ནི་ལུང་བསྟན་མ་ཐོབ་པར་མངོན་ནོ། །སྡུད་པ་ ༡ ལས།
ལུང་བསྟན་མ་ཐོབ་བྱང་ཆུབ་སེམས་དཔའ་གང་ཞིག་གིས། །ལུང་བསྟན་ཐོབ་ལ་སེམས་ཁྲོས་
རྩོད་པ་རྩོམ་བྱེད་ན། །ཐ་བ་སྐྱོན་ལྡན་སེམས་ཀྱི་སྐད་ཅིག་ཇི་སྙེད་པ། །དེ་སྙེད་བསྐལ་པར་གཞི་
ནས་གོ་ཆ་བགོ་དགོས་སོ། །ཞེས་གསུངས་ལ། གཞི་ནས་གོ་ཆ་བགོ་དགོས་པའི་དོན་ནི།
བྱང་སེམས་ཀྱི་ཚོགས་ལམ་ཆེན་པོ་ནས་མྱུར་དུ་སྦྱོར་ལམ་དུ་འཕོ་ཐུབ་པ་གཅིག་གིས། ལུང་
བསྟན་ཐོབ་པ་ལ་ཁྲོས་ན་ཁྲོས་པའི་སེམས་ཀྱི་གྲངས་དེ་སྙེད་ཀྱིས་སྦྱོར་ལམ་དུ་འཕོ་མི་ནུས་པར།
གཞི་ནས་ལམ་ལ་སློབ་དགོས་པ་ལྟ་བུའོ། །སྤྱོད་འཇུག་ ༢ ལས། གང་ཞིག་དེ་འདྲའི་རྒྱལ་
སྲས་སྦྱིན་བདག་ལ། །གལ་ཏེ་ངན་སེམས་སྐྱེད་པར་བྱེད་པ་དེ། །ངན་སེམས་བསྐྱེད་པའི་
གྲངས་བཞིན་བསྐལ་པར་ནི།།དམྱལ་བར་གནས་པར་འགྱུར་ཞེས་ཐུབ་པས་གསུངས། །ཞེས་
བྱུང་བས། ཁོང་ཁྲོའི་ཉེས་དམིགས་བསམས་ལ། སྡིག་སྤོང་དགེ་བ་བསྒྲུབ་པ་ལ་འབད་
དགོས་སོ།
་ ། ཡུལ་རྟེན་གཉིས་ཀ་བྱང་སེམས་མིན་ཀྱང་ཁོང་ཁྲོ་སྐྱེས་ན་དགེ་རྩ་འཇོམས་པ་ཡོད་དེ།
ཐམས་ཅད་ཡོད་པར་སྨྲ་བའི་གཞུང་བསླབ་བཏུས་སུ་དྲངས་པ་ ༣ ལས། དགེ་སློང་དག་
།དགེ་སློང་གིས་འདི་ལྟར་སྐྱ་དང་སེན་མོའི་མཆོད་རྟེན་ལ་ཡན་ལག་ཐམས་ཅད་ཀྱིས་ཕྱག་
འཚལ་ཏེ་སེམས་དྭང་བར་བྱེད་པ་ལ་ལྟོས། བཙུན་པ་དེ་ལྟར་ལགས་སོ། །དགེ་སློང་དག
།དགེ་སློང་འདིས་ཇི་ཙམ་ཞིག་ནོན་པའི་འོག་དཔག་ཚད་བརྒྱད་ཁྲི་བཞི་སྟོང་དུ་གསེར་གྱི་འཁོར་
༡ ཞོལ་བཀའ། ཤེར་ཕྱིན་སྣ་ཚོགས། ཤོག ༢༠༧ བ། འཕྲེང་། ༤
༢ སྡེ་བསྟན། དབུ་མ། ལ། ཤོག ༣ བ། འཕྲེང་། ༢
༣ སྡེ་བསྟན། དབུ་མ། ཁི། ཤོག ༨༤ ན། འཕྲེང་། ༢

78 ད བུ་མ་ཐར་འདོད་དེད་དཔོན།
ལོ་ལ་ཐུག་པའི་བར་ན་བྱེ་མ་ཇི་སྙེད་ཡོད་པ་དེ་སྙེད་དུ་དགེ་སློང་འདིས་འཁོར་ལོས་སྒྱུར་བའི་
རྒྱལ་སྲིད་སྟོང་འགྱུར་དུ་ལོངས་སྤྱོད་པར་འགྱུར་རོ། །ཞེས་བྱ་བ་ནས། དེ་ནས་ཚེ་དང་ལྡན་པ་
ཉེ་བར་འཁོར་གྱིས་བཅོམ་ལྡན་འདས་ག་ལ་བ་དེར་ལོགས་སུ་ཐལ་མོ་སྦྱར་བ་བཏུད་དེ།
བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་ཀྱིས་དགེ་སློང་གི་དགེ་
བའི་རྩ་བ་དེ་ལྟ་བུར་ཆེ་བར་གསུངས་ན། བཅོམ་ལྡན་འདས་དགེ་བའི་རྩ་བ་དེ་དག་གང་དུ་
བསྲབས་པ་དང་ཡོངས་སུ་བྱང་བ་དང་། ཡོངས་སུ་ཟད་པར་འགྱུར། ཉེ་བར་འཁོར། ཇི་ལྟར་
ཚངས་པ་མཚུངས་པར་སྤྱོད་པ་ལ་རྨ་ཕྱུང་བ་དང་རྨས་པར་བྱས་པ་དེ་ལྟ་བུ་ནི་ངས་མ་མཐོང་སྟེ།
ཉེ་བར་འཁོར། དེས་དགེ་བའི་རྩ་བ་ཆེན་པོ་འདི་དག་བསྲབས་པ་དང་། ཡོངས་སུ་བྱང་བ་དང་
།ཡོངས་སུ་ཟད་པར་འགྱུར་རོ། །ཉེ་བར་འཁོར་དེ་ལྟ་བས་ན་ཅི་ནས་མགལ་པ་ལ་ཡང་སེམས་
ཀྱིས་གནོད་པར་མི་བྱ་ན། རྣམ་པར་ཤེས་པ་དང་བཅས་པའི་ལུས་ལ་ལྟ་སྨོས་ཀྱང་ཅི་དགོས།
ཞེས་པ་ལྟར་རོ། །དེ་ལ་བསྲབས་པ་ནི། དགེ་རྩ་ཕུན་ཚོགས་ཆེས་ཆེ་བ་སྐྱེད་པ་ཆུང་ངུར་
བཏང་བ་དང་། རྒྱུན་རིང་པོར་སྐྱེད་པ་ཐུང་དུ་བཏང་བ་ལྟ་བུ། འབྲས་བུ་ཐམས་ཅད་མ་བཅོམ་
པ་ཟད་པ་ཆུང་ངུའོ། །བྱང་བ་ནི། ཟད་པ་འབྲིང་། གཏུགས་པ་ནི། ཟད་པ་ཆེན་པོར་མངོན་ནོ།
། ཟླ་བ་སྒྲོན་མའི་མདོ་ ༡ ལས་ཀྱང་། ཕན་ཚུན་གནོད་པའི་སེམས་སུ་གང་བྱེད་པ། །དེ་ལ་
ཚུལ་ཁྲིམས་ཐོས་པས་སྐྱོབ་མི་བྱེད། །བསམ་གཏན་དང་ནི་དགོན་པས་མི་སྐྱོབ་སྟེ། །སྦྱིན་དང་
སངས་རྒྱས་མཆོད་པའང་སྐྱོབ་མི་བྱེད། །ཅེས་གྲོགས་ཕན་ཚུན་ལ་ཁོང་ཁྲོ་བཀག་གོ །
།ཁོང་ཁྲོས་གཞོམ་པར་བྱ་བའི་དགེ་རྩ་ནི། སྦྱིན་པ་དང་ཚུལ་ཁྲིམས་ལས་བྱུང་བའི་
དགེ་བ་རྣམས་ཡིན་ལ། ཁོང་ཁྲོས་རང་གི་གཅད་བྱར་གྱུར་པའི་དགེ་བ་རྣམས་ནི་བདེ་བ་
བསྐྱེད་པའི་ནུས་མེད་དུ་བྱས་པ་ནི། དེས་རང་གི་གཅད་བྱར་གྱུར་པའི་དགེ་བ་རྣམས་བཅོམ་
༡ སྡེ་བསྟན། དབུ་མ། ཀི། ཤོག ༡༦༠ ན། འཕྲེང་། ༡

79 བཀྲས་ལྷུན་ཐོས་གླིང་གྲྭ་ཚང་།
པའི་དོན་ཡིན་ཏེ། དཔེར་ན། སྦྱོར་ལམ་བཟོད་པ་ཐོབ་པ་ན། ངན་འགྲོར་སྐྱེ་བའི་ལས་ཀྱི་ནུས་
པ་བཅོམ་པ་དང་། སྟོབས་བཞི་ཚང་བའི་བཤགས་པ་ལ་བརྟེན་ནས་མི་དགེ་བའི་ལས་ཀྱི་སྡུག་
བསྔལ་སྐྱེད་པའི་ནུས་པ་བཅོམ་པ་ལྟ་བུའོ། །ཁོང་ཁྲོས་དགེ་རྩ་བཅོམ་པའི་གང་ཟག་གི་རྒྱུད་ལ་
དགེ་རྩ་མེད་པར་ཐལ་པའི་སྐྱོན་མེད་དེ། ཁོང་ཁྲོས་བཅོམ་པའི་དགེ་རྩ་རྣམས་ཀྱང་དགེ་བ་ཡིན་
པའི་ཕྱིར་ཏེ། གཉེན་པོས་བཅོམ་པའི་མི་དགེ་བ་རྣམས་ཀྱང་མི་དགེ་བ་ཡིན་པའི་ཕྱིར་ཏེ།
སངས་རྒྱས་ཀྱིས་སྤངས་པའི་སྒྲིབ་པ་རྣམས་ཀྱང་སྒྲིབ་པ་ཡིན་པའི་ཕྱིར་ཏེ། སྒྲིབ་པ་ཐམས་
ཅད་སངས་རྒྱས་ཀྱིས་སྤངས་པའི་སྒྲིབ་པ་ཡིན་པའི་ཕྱིར། དཔེར་ན། ས་བོན་མེས་ཚིག་པ་
ས་བོན་མིན་ཀྱང་མེས་ཚིག་པའི་ས་བོན་ས་བོན་ཡིན་པ་བཞིན་དང། ལྷས་བྱིན་གྱི་མགོ་བོ་ཆག་
པ་ལྷས་བྱིན་མིན་ཀྱང་། མགོ་བོ་ཆག་པའི་ལྷས་བྱིན་ལྷས་བྱིན་ཡིན་པར་ལྟར་རོ། །རྫོགས་བྱང་
དུ་བསྡོས་པའི་དགེ་རྩ་རྣམས་མི་ཟད་པར་གསུངས་པ་དང་མི་འགལ་ཏེ། དེ་ནི་རྣམ་སྨིན་གྱི་
འབྲས་བུ་ལ་ལོངས་སྤྱོད་པས་མི་ཟད་པའི་དབང་དུ་བྱས་པའི་ཕྱིར། བདེན་སྟོང་རྟོགས་པའི་
དགེ་རྩ་རྣམས་ནི་ཁོང་ཁྲོས་འཇོམས་མི་ནུས་པར་མངོན་ནོ།།
༈ ས་དེར་རྒྱལ་སྲས་བསམ་གཏན་མངོན་ཤེས་དང་ ། །ཞེས་སོགས་ཀྱི་སྐབས་
སུ། ས་གསུམ་པ་ལ་གནས་པའི་བྱང་སེམས་ཆོས་ཅན། སྤངས་རྟོགས་ཀྱི་ཡོན་ཏན་ཁྱད་པར་
ཅན་དང་ལྡན་ཏེ། ཏིང་ངེ་འཛིན་གྱི་བསླབ་པ་ཁྱད་པར་ཅན་ལས་འཁྲུངས་པའི་བསམ་གཟུགས་
བརྒྱད། བྱམས་སོགས་ཚད་མེད་བཞི། མངོན་ཤེས་དང་པོ་ལྔ་། ས་འདིར་སྤངས་པའི་དུག་་
གསུམ་ཟད་པའི་འགོག་བདེན་དང་ལྡན་པའི་ཕྱིར། ཡན་ལག་གི་སྒོ་ནས་འོག་ས་ལས་འདས་
པའི་དགེ་སེམས་རྩེ་གཅིག་པ་མཚུངས་ལྡན་དང་བཅས་པའི་རིགས་སུ་གནས་པ། བསམ་
གཏན་གྱི་དངོས་གཞིའི་སྙོམས་འཇུག་གི་མཚན་ཉིད། བསམ་གཏན་གྱི་དངོས་གཞིའི་སྙོམས་
༡ འཇུག་པ། སེམས་བསྐྱེད! ༣ ཚིགས་བཅད། ༡༡

80 _ དབུ་མ་ཐར་འདོད་དེད་དཔོན།
འཇུག་གང་ཞིག །དབེན་པ་ལས་སྐྱེས་པའི་དགའ་བདེ་ཕན་ཡོན་གྱི་ཡན་ལག་ཏུ་ལྡན་པའི་
རིགས་སུ་གནས་པ། ཏིང་ངེ་འཛིན་ལས་སྐྱེས་པའི་དགའ་བདེ་ཕན་ཡོན་གྱི་ཡན་ལག་ཏུ་ལྡན་
པའི་རིགས་སུ་གནས་པ། དགའ་བའི་ཀུན་དཀྲིས་དང་བྲལ་བའི་བདེ་དབང་ཕན་ཡོན་གྱི་ཡན་
ལག་ཏུ་ལྡན་པའི་རིགས་སུ་གནས་པ། ཚོར་བ་བཏང་སྙོམས་ཕན་ཡོན་གྱི་ཡན་ལག་ཏུ་ལྡན་
པའི་རིགས་སུ་གནས་པ་རྣམས། གོ་རིམ་བཞིན། བསམ་གཏན་དང་པོ། །གཉིས་པ།
གསུམ་པ། བཞི་པ་རྣམས་ཀྱི་མཚན་ཉིད་དུ་གཞག་པར་བྱ་ཞིང་། །
དམིགས་པའི་སྒོ་ནས་འོག་ས་ལས་འདས་པའི་རིགས་སུ་གནས་པའི་དགེ་སེམས་རྩེ་
གཅིག་པ་མཚུངས་ལྡན་དང་བཅས་པ། གཟུགས་མེད་ཀྱི་དངོས་གཞིའི་སྙོམས་འཇུག་གི་
མཚན་ཉིད། གཟུགས་མེད་ཀྱི་དངོས་གཞིའི་སྙོམས་འཇུག་གང་ཞིག །ཆོས་ཐམས་ཅད་ནམ་
མཁའ་ལྟར་དུ་མཐའ་ཡས་སོ་སྙམ་པ་དེ་ཉིད་མངོན་དུ་གྱུར་པའི་རིགས་སུ་གནས་པ། རྣམ་
ཤེས་ལྟར་མཐའ་ཡས་སོ་སྙམ་པ་དེ་ཉིད་མངོན་དུ་གྱུར་པའི་རིགས་སུ་གནས་པ། འདུ་ཤེས་
རགས་པ་ནི་ཡོད་པ་མིན་ཕྲ་བ་ནི་མེད་པ་མིན་སྙམ་པ་དེ་ཉིད་མངོན་དུ་གྱུར་པའི་རིགས་སུ་གནས་
པོ་རྣམས། གོ་རིམ་བཞིན་དུ། ནམ་མཁའ་མཐའ་ཡས་སྐྱེ་མཆེད། ཅི་ཡང་མེད་པའི་སྐྱེ་
མཆེད། འདུ་ཤེས་མེད་འདུ་ཤེས་མེད་མིན་སྐྱེ་མཆེད་ཀྱི་སྙོམས་འཇུག་རྣམས་ཀྱི་མཚན་ཉིད་
ཡིན། །
་ རང་གི་བདག་རྐྱེན་དུ་གྱུར་པའི་བསམ་གཏན་གྱི་དངོས་གཞིའི་སེམས་ལ་བརྟེན་ནས་
བརྩེ་སོགས་ཀྱི་རྣམ་པ་ཡང་དག་པར་འབྱོར་པའི་ཏིང་ངེ་འཛིན་མཚུངས་ལྡན་དང་བཅས་པ།
ཚད་མེད་པའི་དངོས་གཞིའི་ཡོན་ཏན་གྱི་མཚན་ཉིད། དབྱེ་ན་བཞི། ཚད་མེད་གང་ཞིག་
།སེམས་ཅན་རྣམས་བདེ་བ་དང་ཕྲད་པར་ཤོག་ཅིག་པའི་བསམ་པའི་གནས་པ་ཡང་དག་པར་
འབྱོར་པའི། སྡུག་བསྔལ་དང་བྲལ་བར་ཤོག་ཅིག་པའི་བསམ་པའི་གནས་པ་ཡང་དག་པར་

81 བཀྲས་ལྷུན་ཐོས་གླིང་གྲྭ་ཚང་།
འབྱོར་པའི། བདེ་བ་དང་མི་འབྲལ་བར་ཤོག་ཅིག་པའི་བསམ་པའི་གནས་པ་ཡང་དག་པར་
འབྱོར་པའི། ཉོན་མོངས་པ་དང་བྲལ་བར་ཤོག་ཅིག་པའི་བསམ་པའི་གནས་པ་ཡང་དག་པར་
འབྱོར་པའི་རིགས་སུ་གནས་པ་རྣམས། གོ་རིམས་བཞིན། བྱམས་པ་ཚད་མེད། སྙིང་རྗེ་ཚད་
མེད། དགའ་བ་ཚད་མེད། བཏང་སྙོམས་ཚད་མེད་རྣམས་ཀྱི་མཚན་ཉིད་དུ་བཞག་པར་བྱ་ཞིང་
།རང་གི་བདག་རྐྱེན་དུ་གྱུར་པའི་བསམ་གཏན་གྱི་དངོས་གཞིའི་སེམས་ལ་བརྟེན་ནས་
རང་ཡུལ་མངོན་སུམ་དུ་མཐོང་བའི་ཏིང་ངེ་འཛིན་ཤེས་རབ་མཚུངས་ལྡན་དང་བཅས་པ།
མངོན་ཤེས་ཀྱི་མཚན་ཉིད། མངོན་ཤེས་གང་ཞིག །གཟུགས་ཕྲ་རགས་མངོན་སུམ་དུ་མཐོང་
བར་ནུས་པས་རབ་ཏུ་ཕྱེ་བ། སྒྲ་ཕྲ་རགས་མངོན་སུམ་དུ་ཐོས་པས་རབ་ཏུ་ཕྱེ་བ། སེམས་ཀྱི་
སྤྱོད་ཡུལ་སྣ་ཚོགས་པ་མངོན་སུམ་དུ་མཐོང་བར་ནུས་པས་རབ་ཏུ་ཕྱེ་བ། རྫུ་འཕྲུལ་སྣ་ཚོགས་
སྟོན་པར་ནུས་པས་རབ་ཏུ་ཕྱེ་བ་རྣམས། གོ་རིམ་བཞིན་དུ། ལྷའི་མིག་གི་རྣ་བའི་གཞན་གྱི་
སེམས་ཤེས་པའི། སྔོན་གནས་རྗེས་དྲན་གྱི། རྫུ་འཕྲུལ་གྱི་ཡུལ་ཤེས་པའི་མངོན་པར་ཤེས་པ་
རྣམས་ཀྱི་མཚན་ཉིད་དུ་གཞག་པར་བྱའོ། །སྔར་བཤད་པ་ཐམས་ཅད་ཀྱི་ས་མཚམས་ནི། ལམ་
མ་ཞུགས་ནས་སངས་རྒྱས་ཀྱི་སའི་བར་ན་ཡོད་དོ།
།ཊིཀ་ཆེན་ ༡ ལས། དེ་ཡང་སྒོམ་སྤངས་ཀྱི་ཉོན་མོངས་ལྷན་སྐྱེས་ཆེ་འབྲིང་དྲུག་
།ས་གཉིས་པ་ནས། བདུན་པའི་བར་གྱིས་སྤོང་བས་ས་འདིའི་སྤང་བྱ་ལ་དགོངས་སོ། །ཞེས་
གསུངས་པ་ལ། ཁ་ཅིག་ན་རེ། སྒོམ་སྤངས་སུ་གྱུར་པའི་ཉོན་མོངས་ལ་དགུའི་རྣམ་བཞག་མི་
འཐད་དོ། །ཞེས་ཟེར། མི་རིགས་ཏེ། བདེན་འཛིན་གྱི་གཉེན་པོར་གྱུར་པའི་སྒོམ་ལམ་བར་
ཆད་མེད་ལམ་དགུ་ཡོད་པའི་ཕྱིར་ཏེ། ཐེག་དམན་གྱི་སྒོམ་ལམ་བར་ཆད་མེད་ལམ་དགུས་རང་
རང་གི་ངོས་སྐལ་གྱི་སྤང་བྱར་གྱུར་པའི་བདེན་འཛིན་གྱི་རྣམ་པར་རྟོག་པ་སྤོང་བའི་ཕྱིར་ཏེ།
༡ ཞོལ་པར། རྗེའི་གསུང༌། མ། ཤོག ༥༨ བ། འཕྲེང་། ༥

82 
དབུ་མ་ཐར་འདོད་དེད་དཔོན།
ཐེག་དམན་གྱི་སྒོམ་ལམ་བར་ཆད་མེད་ལམ་དགུ་ཡོད་པའི་ཕྱིར། མ་དག་སའི་ངོས་སྐལ་གྱི་
སྤང་བྱར་གྱུར་པའི་སྒོམ་སྤངས་ཉོན་མོངས་ལ་དགུའི་རྣམ་བཞག་མི་འཐད་དེ། མ་དག་སའི་
ངོས་སྐལ་གྱི་སྒོམ་སྤང་ཉོན་མོངས་ཀྱི་དངོས་གཉེན་བྱེད་པའི་བྱང་སེམས་ཀྱི་སྒོམ་ལམ་བར་
ཆད་མེད་ལམ་དགུ་མེད་པའི་ཕྱིར་ཏེ། དག་སའི་ཡེ་ཤེས་ཡིན་ན། བདེན་འཛིན་སྤངས་པས་
ཁྱབ་པའི་ཕྱིར། 
ས་བདུན་པའི་བར་ཆད་མེད་ལམ་འདི་ནི་སྒོམ་སྤང་ཆུང་ངུ་སྐོར་གསུམ་དང་།
འབྲིང་གི་ཆུང་ངུའི་དངོས་གཉེན་ཡིན་ཏེ། ས་བརྒྱད་པའི་ཡེ་ཤེས་ཀྱི་དེ་རྣམས་གསར་དུ་
སྤངས་པའི་ཕྱིར། ཐ་མ་བཞི་ནི། འབྲིང་གི་ཆུང་ངུའི་ནང་དུ་བསྡུས་ཏེ། བསྡུ་ན་དྲུག་ཏུ་གྲངས་
ངེས་པར་བྱའོ། །ཊིཀ་ཆེན་ ༡ དུ། ཉོན་མོངས་མ་ཟད་བར་དུ་ཤེས་སྒྲིབ་མི་སྤོང་བའི་ཕྱིར།
ཤེས་སྒྲིབ་ནི་དག་པ་ས་གསུམ་གྱི་སྐབས་སུ་སྤོང་ངོ༌། །ཞེས་གསུངས་པ་རྣམས་འོག་ཏུ་བཤད་
པ་ལས་ཤེས་པར་བྱའོ།།
༈ བསམ་གཏན་ལྷག་ཅིང་བློ་བཟང་བདེན་རང་བཞིན ལ། །ཞེས་སོགས་ལ། བྱང་
སེམས་ས་ལྔ་པ་པ་ཆོས་ཅན། བསམ་གཏན་གྱི་ཕར་ཕྱིན་གྱི་ཉམས་ལེན་ལྷག་པའི་ཡོན་ཏན་དང་
ལྡན་ཏེ། རྣམ་གཡེང་གིས་བརྫི་བར་མི་ནུས་པའི་བསམ་གཏན་གྱི་ཉམས་ལེན་ལ་མཁས་པའི་
ཕྱིར། ཤེས་རབ་ཁྱད་པར་ཅན་དང་ལྡན་ཏེ། བདེན་བཞི་ཕྲ་རགས་ལ་མཁས་པའི་ཤེས་རབ་
ཁྱད་པར་ཅན་ཐོབ་པའི་ཕྱིར། རང་གྲུབ་ཙམ་ནས་འཇིག་པར་ངེས་པ་དང་། ཁྱབ་པ་འདུ་བྱེད་ཀྱི་
སྡུག་བསྔལ་དང་། གང་ཟག་རང་བཞིན་གྱིས་མེད་པའི་སྟོང་བདག་མེད་ཀྱིས་ཁྱད་པར་དུ་བྱས་
པའི་ཟག་བཅས་སུ་དམིགས་པ། ཕྲ་བའི་སྡུག་བདེན་གྱི་མཚན་ཉིད། བདེན་འཛིན་གྱི་སྲེད་པ་
དང་དེའི་དབང་གིས་བྱུང་བའི་ལས་གང་ཡང་རུང་བས་ཁྱད་པར་དུ་བྱས་པའི་རྒྱུ་ཀུན་འབྱུང་ལ་
༡ ཞོལ་པར། རྗེའི་གསུང་། མ། ཤོག ༥༩ ན། འཕྲེང་། ༣
༢ འཇུག་པ། སེམས་བསྐྱེད། ༤ ཚིགས་བཅད། ༡

83 བཀྲས་ལྷུན་ཐོས་གླིང་གྲྭ་ཚང་།
སོགས་པའི་ཁྱད་ཆོས་བཞི་ལྡན་གྱི་རིགས་སུ་གནས་པ། ཕྲ་བའི་ཀུན་འབྱུང་བདེན་པའི་མཚན་
ཉིད། བདེན་འཛིན་ཀུན་བརྟགས་སྤངས་ཤིང་དོན་དམ་བདེན་པས་ཁྱད་པར་དུ་བྱས་པའི་བྲལ་
བར་དམིགས་པ། ཕྲ་བའི་འགོག་བདེན་གྱི་མཚན་ཉིད། རང་བཞིན་གྱིས་མེད་པའི་སྟོང་ཉིད་
མངོན་སུམ་དུ་རྟོགས་པའི་ཤེས་རབ་ཀྱིས་ཟིན་པའི་འཕགས་རྒྱུད་ཀྱི་མཁྱེན་པ་གང་ཞིག །ལམ་
རིགས་པ་སྒྲུབ་པ་ལ་སོགས་པའི་ཁྱད་ཆོས་བཞི་ལྡན་དུ་དམིགས་པ། ཕྲ་བའི་ལམ་བདེན་གྱི་
མཚན་ཉིད་ཡིན། རགས་པའི་བདེན་པ་བཞིའི་རྣམ་བཞག་ནི། མངོན་པ་གཉིས་ལས་གསུངས་
པ་ལྟར་གྲགས་ཆེ་བས་འདིར་མ་བྲིས་སོ། །
ཤེས་བྱ་ལ་བདེན་པ་གཉིས་སུ་གྲངས་ངེས་པར་བཤད་པ་དང་མི་འགལ་ཏེ། འགོག་
བདེན་དོན་དམ་བདེན་པ་དང་། གཞན་གསུམ་ཀུན་རྫོབ་ཀྱི་བདེན་པ་ཡིན་པའི་ཕྱིར་ཏེ། དེ་ལྟར་
རིགས་པ་དྲུག་ཅུ་པའི་འགྲེལ་པ་དང་རང་འགྲེལ་སོགས་ལས་གསུངས་པའི་ཕྱིར། དོན་དམ་
བདེན་པ་ཡིན་ན། རང་གི་དགག་བྱ་མི་སྲིད་པས་ཁྱབ་པར་འདོད་པ་མི་རིགས་ཏེ། སངས་རྒྱས་
རང་རྒྱུད་ཀྱིས་བསྡུས་པའི་ཆོས་ཉིད་དྲི་མ་དང་བྲལ་ཙམ་ཉིད་དོན་དམ་བདེན་པ། ཆོས་ཀྱི་
དབྱིངས། ཆོས་ཀྱི་སྐུ་ཡིན་པའི་ཕྱིར། དྲི་བཅས་སེམས་ཀྱི་ཆོས་དབྱིངས་བདེ་གཤེགས་སྙིང་
པོ་ཡིན་པའི་ཕྱིར་ཏེ། ཆོས་དབྱིངས་བསྟོད་པ་ ༡ ལས། །གང་ཞིག་ཀུན་ཏུ་མ་ཤེས་ན།
།སྲིད་པ་གསུམ་དུ་རྣམ་འཁོར་ལ། །སེམས་ཅན་ཀུན་ལ་ངེས་གནས་པའི། །ཆོས་ཀྱི་དབྱིངས་
ལ་ཕྱག་འཚལ་འདུད། ། གང་ཞིག་འཁོར་བའི་རྒྱུར་གྱུར་པ། །དེ་ཉིད་སྦྱང་བ་བྱས་པ་ལས།
།དག་པ་དེ་ཉིད་མྱ་ངན་འདས། །ཆོས་ཀྱི་སྐུ་ཡང་དེ་ཉིད་དོ། །ཞེས་གསུངས་པའི་ཕྱིར།
སེམས་ཀྱི་ཆོས་དབྱིངས་འཁོར་འདས་ཀུན་གྱི་གཞིར་གསུངས་པ་ནི། སེམས་བདེན་པར་མེད་
པའི་རྒྱུ་མཚན་གྱིས། འཁོར་འདས་ཀྱི་ངོ་བོ་དང་དེའི་སྒྲུབ་བྱེད་སོགས་འཐད་ལ། སྟོང་པ་ཉིད་
༡ སྡེ་བསྟན། བསྟོད་ཚོགས། ཀ། ཤོག ༦༣ བ་ འཕྲེང་། ༦

84 དབུ་མ་ཐར་འདོད་དེད་དཔོན།
ལ་རྨོངས་པའི་དབང་གིས་འཁོར་བར་འཁྱམས་ཤིང་། སྟོང་ཉིད་རྟོགས་པས་མྱང་འདས་
ཐོབ་པ་ལ་དགོངས་ཏེ། སེམས་བདེན་པར་གྲུབ་ན་འཁོར་འདས་ཀྱི་རྣམ་གཞག་མི་འཐད་པའི་
ཕྱིར་ཏེ། བྱ་བྱེད་ལས་གསུམ་མི་འཐད་པའི་ཕྱིར། དཔེར་ན་ནམ་མཁའ་སྟོང་པ་ཉིད་ཡིན་
པའི་རྒྱུ་མཚན་གྱིས་གཟུགས་ཅན་གྱི་དངོས་པོ་ཡར་སྐྱེ་བ་དང་མར་གྲིབ་པའི་རྣམ་བཞག་འཐད་
པས། ནམ་མཁའ་གཟུགས་ཅན་སྐྱེ་བའི་རྒྱུ་དང་སྒོ་འབྱེད་བྱེད་དུ་གསུངས་པ་ལྟར་རོ། །རྒྱུད་
བླར ༡། ནམ་མཁའ་ལ་ནི་གཟུགས་གནས་བཞིན། །དང་པོ་ལ་ནི་ཐ་མ་གནས། །ཞེས་
གསུངས་སོ།།
༈ ཤེས་རབ་གནས་པས་འགོག་པ་ཐོབ་པར་འགྱུར ལ། །ཞེས་སོགས་ཀྱི་སྐབས་
སུ། ས་དྲུག་པ་ལ་གནས་པའི་བྱང་སེམས་ཆོས་ཅན། འགོག་པའི་སྙོམས་འཇུག་ཐུན་མོང་
མིན་པ་ཐོབ་སྟེ། ས་ལྔ་པའི་ཞི་གནས་ལ་བརྟེན་ནས། ཤེར་ཕྱིན་གྱི་ཉམས་ལེན་ལྷག་པས་ཁྱད་
པར་དུ་བྱས་པའི་འགོག་སྙོམས་ཐོབ་པའི་ཕྱིར། རྣམ་སྨིན་གྱི་སྐྱེ་བ་ལེན་ཚུལ་དང་ལྡན་ཏེ། རག
འཕྲུལ་ལྷ་ཡི་རྒྱལ་པོར་སྐྱེ་བ་ལེན་པའི་ཕྱིར་ཏེ། རིན་ཆེན་འཕྲེང་བ་ ༣ ལས། དྲུག་པ་མངོན་
ཕྱོགས་ཞེས་བྱས་སྟེ། ། སངས་རྒྱས་ཆོས་ལ་མངོན་ཕྱོགས་ཕྱིར། ། ཞི་གནས་ལྷག་མཐོང་
གོམས་པ་ཡིས། །འགོག་པ་ཐོབ་ལས་རྒྱས་པའི་ཕྱིར། །དེ་ཡི་རྣམ་པར་སྨིན་པ་ན། །ལྷ་ཡི་
རྒྱལ་པོ་རབ་འཕྲུལ་གྱུར། །ཉན་ཐོས་རྣམས་ཀྱིས་མི་འཕྲོགས་པས། ། ལྷག་པའི་ང་རྒྱལ་ཅན་
ཞི་བྱེད། །ཅེས་གསུངས་པའི་ཕྱིར། སྟོང་ཉིད་མངོན་སུམ་དུ་རྟོགས་པའི་ལྷག་མཐོང་དང་།
སྲིད་རྩེའི་སེམས་ལ་བརྟེན་ནས་དེ་བཞིན་ཉིད་ཀྱི་སྟེང་དུ་མཚན་འཛིན་གྱི་སྤྲོས་པ་མཐའ་དག་
བཀག་ཅིང་། སྟོང་ཉིད་ལ་གཉིས་སྣང་ནུབ་པས་རབ་ཏུ་ཕྱེ་བའི་མཁྱེན་པར་དམིགས་པ།
༡ སྡེ་བསྟན། སེམས་ཙམ། ཕི། ཤོག ༤ བ། འཕྲེང་། ༧
༢ འཇུག་པ། སེམས་བསྐྱེད། ༦ ཚིགས་བཅད། ༡།
༢ སྡེ་བསྟན། སྐྱེས་རབས། གེ ཤོག ༢༤ ན། འཕྲེང་། ༢

85 བཀྲས་ལྷུན་ཐོས་གླིང་གྲྭ་ཚང་།
འགོག་པའི་སྙོམས་འཇུག་གི་མཚན་ཉིད། འགོག་པའི་སྙོམས་འཇུག་གང་ཞིག །ཤེར་ཕྱིན་
གྱི་ ཉམས་ལེན་ལྷག་པས་ཁྱད་པར་དུ་བྱས་པ་འདིར་དངོས་ཀྱི་བསྟན་བྱའིགཙོ་བོར་གྱུར་པའི་
ཐུན་མོང་མིན་པའི་འགོག་པའི་སྙོམས་འཇུག་གི་མཚན་ཉིད། ས་མཚམས་ནི། ཕྱིར་མི་འོང་གི་
ལུས་མངོན་བྱེད་ཀྱི་རྟོགས་པ་ཐོབ་པ་ནས་སངས་རྒྱས་ཀྱི་སའི་བར་ན་ཡོད། དམན་ལམ་སྔོན་དུ་
སོང་བའི་དབང་དུ་བྱས་ན། ཐེག་ཆེན་གྱི་ཚོགས་ལམ་ནས་དང་། མ་སོང་བའི་དབང་དུ་བྱས་ན་
ས་དང་པོ་ནས་ཡོད། འཕགས་པ་བརྒྱད་པའི་མིང་ཅན་གྱི་བྱང་ཆུབ་སེམས་དཔའ་དེས། རྣམ་
པར་ཐར་པ་བརྒྱད་ཐོབ་པར་ཕྱིར་མི་ལྡོག་པ་འཁོར་ལོའི་མདོ་ ༡ ལས་བཤད་པའི་ཕྱིར་ཏེ།
ལོག་པ་བརྒྱད་ལས་ཤིན་ཏུ་འདས། །ཡང་དག་བརྒྱད་ལ་ཞེན་པ་མེད། །རྣམ་པར་ཐར་པ་
བརྒྱད་ལ་རེག །དེས་དེ་བརྒྱད་པ་ཞེས་བརྗོད་དོ། །ཞེས་གསུངས་ལ། གཞུང་འདིའི་དངོས་ཀྱི་
བསྟན་བྱའི་གཙོ་བོར་གྱུར་པའི་འགོག་སྙོམས་ནི། ས་དྲུག་པ་ནས་ཡོད་དེ། ས་བཅུ་པའི་མདོ་
ལས། ཀྱེ་རྒྱལ་བའི་སྲས་དག །བྱང་ཆུབ་སེམས་དཔའི་ས་དྲུག་པ་ཡན་ཆད་བྱང་ཆུབ་སེམས་
དཔའ་འགོག་པ་ལ་སྙོམས་པར་འཇུག་སྟེ། ཞེས་དང་། འདིར་ཡང་། བྱང་ཆུབ་སེམས་
དཔའི་ས་ལྔ་པར་བསམ་གཏན་གྱི་ཕ་རོལ་ཏུ་ཕྱིན་པ་ཡོངས་སུ་དག་པ་ཐོབ་པས་ས་དྲུག་པར་
མཉམ་པར་བཞག་པའི་སེམས་ལ་གནས་ཤིང་། རྟེན་ཅིང་འབྲེལ་པར་འབྱུང་བ་ཟབ་མོའི་དེ་
ཉིད་མཐོང་བའི་བྱང་ཆུབ་སེམས་དཔའ་ནི་ཤེས་རབ་ཀྱི་ཕ་རོལ་ཏུ་ཕྱིན་པ་ཡོངས་སུ་དག་པས་
འགོག་པ་ཐོབ་པར་འགྱུར་གྱི། སྔ་རོལ་ཏུ་ནི་མ་ཡིན་ཏེ། ཤེས་རབ་ལྷག་པར་གྱུར་པ་མེད་པའི་
ཕྱིར། སྦྱིན་པ་ལ་སོགས་པའི་ཕ་རོལ་ཏུ་ཕྱིན་པ་ཕུལ་དུ་བྱུང་བ་དང་ལྡན་པས་ནི་འགོག་པ་ཐོབ་
པར་མི་ནུས་སོ། །ཞེས་གསུངས་པའི་ཕྱིར། འདི་རྣམས་ལ་བརྟེན་ནས། ས་དྲུག་པ་མན་ཆད་
༡ ཞོལ་བཀའ། མདོ། ཛ། ཤོག ༣༨༩ བ། འཕྲེང༌། ༦
༢ ཞོལ་བཀའ། ཕལ་ཆེ། ག ཤོག ༡༦༤ བ། འཕྲེང་། ༥

86 དབུ་མ་ཐར་འདོད་དེད་དཔོན།
ན་འགོག་སྙོམས་མེད་པར་འདོད་པ་ནི་མི་རིགས་ཏེ། ཕྱིར་མི་འོང་ལུས་མངོན་བྱེད་མེད་པར་
ཐལོ་བའི་སྐྱོན་ཡོད་པའི་ཕྱིར། ཁ་ཅིག་ན་རེ། ལྡན་མིན་འདུ་བྱེད་དུ་གྱུར་པའི་འགོག་སྙོམས་
ཡོད་པར་བཞེད་པའང་མི་རིགས་ཏེ། ཤེས་བྱེད་མེད་པའི་ཕྱིར་རོ ། །
༈ དེ་ཉིད་དེ་ལས་འབྱུང་མིན་གཞན་དག་ལས་ལྟ་ག་ལ་ཞིག ༡ །ཅེས་སོགས་ཀྱི་
སྐབས་སུ། སྤྱི་དོན་དང། གཞུང་དོན་གཉིས། དང་པོ་ལ། སྟོང་ཉིད་ཟབ་མོ་ལ་མོས་པའི་ཕན་
ཡོན། ཕན་ཡོན་དེ་དང་ལྡན་པའི་སྟོང་པ་ཉིད་བཤད་པ། སྟོང་པ་ཉིད་ཀྱི་ཟབ་ཁྱད། ལོག་པར་
བཟུང་བའི་ཉེས་དམིགས། ཆོས་ལ་ཞེན་ཆགས་དགག་པ་དང་ལྔ། དང་པོ་ནི། མདོ་ཀུན་ལས་
བཏུས་པ་ ༢ ལས། ཆོས་ཟབ་མོ་ལ་མོས་པས་བསོད་ནམས་ཐམས་ཅད་སྡུད་པར་བྱེད་པ་
ཡིན་ཏེ། སངས་རྒྱས་མ་འགྲུབ་ཀྱི་བར་དུ་ཡང་འཇིག་རྟེན་དང་འཇིག་རྟེན་ལས་འདས་པའི་
ཕུན་སུམ་ཚོགས་པ་ཐམས་ཅད་འགྲུབ་པར་འགྱུར་ཏེ། ཁྱེའུ་རིན་པོ་ཆེ་སྦྱིན་པའི་མདོ་ལས་བྱུང་
བ། འཇམ་དཔལ་བྱང་ཆུབ་སེམས་དཔའ་ཐབས་ལ་མཁས་པ་དང་བྲལ་བས་བསྐལ་པ་བརྒྱ་
སྟོང་དུ་ཕ་རོལ་ཏུ་ཕྱིན་པ་དྲུག་ལ་སྤྱད་པ་བས་གང་གི་ཆོས་ཀྱི་རྣམ་གྲངས་འདི་ཐེ་ཚོམ་དང་
བཅས་པས་ཉན་པ་འདི་བསོད་ནམས་དེ་བས་ཆེས་མང་དུ་བསྐྱེད་ན། གང་ཐེ་ཚོམ་མེད་པར་ཉན་
པ་ལྟ་ཅི་སྨོས། གང་ཡེ་གེར་བྲིས་ནས་ལུང་འབོག་པ་དང་། འཆང་བ་དང་། གཞན་དག་ལ་
ཡང་རྒྱ་ཆེར་རབ་ཏུ་སྟོན་པ་ལྟ་ཅི་སྨོས། ཞེས་དང་། རྡོ་རྗེ་གཅོད་པ་ ༣ ལས་ཀྱང་། བཅོམ་
ལྡན་འདས་ཀྱིས་བཀའ་སྩལ་ཏེ། རབ་འབྱོར་འདི་ཇི་སྙམ་དུ་སེམས། གངྒཱའི་ཀླུང་གི་བྱེ་མ་
སྙེད་གང་ཇི་སྙེད་དེར་གངྒཱའི་ཀླུང་ཡང་དེ་སྙེད་དུ་གྱུར་ན་གང་དེ་དག་གི་བྱེ་མར་གྱུར་པ་དེ་མང་
༡ འཇུག་པ། སེམས་བསྐྱེད། ༦ ཚིགས་བཅད། ༨་
༢ སྡེ་བསྟན། དབུ་མ། ཀི། ཤོག ༢༠༥ ན། འཕྲེང་། ༥
༣ ཞོལ་བཀའ། ཤེར་ཕྱིན་སྣ་ཚོགས། ཀ། ཤོག ༢༢༡ ན། འཕྲེང་། ༡

87 བཀྲས་ལྷུན་ཐོས་གླིང་གྲྭ་ཚང་།
བ་ཡིན་ནམ། །རབ་འབྱོར་གྱིས་གསོལ་པ། བཅོམ་ལྡན་འདས་གངྒའི་བྱེ་མ་སྙེད་དུ་གྱུར་པ་དེ་
དག་ཀྱང་མང་བ་ལགས་ན། དེ་དག་གི་བྱེ་མར་གྱུར་པ་ལྟ་སྨོས་ཀྱང་ཅི་དགོས། བཅོམ་ལྡན་
འདས་ཀྱིས་བཀའ་སྩལ་པ། རབ་འབྱོར་ཁྱོད་ལ་བསྒོའོ། །ཁྱོད་ཀྱིས་ཁོང་དུ་ཆུད་པར་བྱའོ།
།གངྒཱའི་ཀླུང་དེ་དག་གི་བྱེ་མ་ཇི་སྙེད་པ་དེ་སྙེད་ཀྱི་འཇིག་རྟེན་གྱི་ཁམས་དེ་དག་སྐྱེས་པའམ། ་
།བུད་མེད་ལ་ལས་རིན་པོ་ཆེ་སྣ་བདུན་གྱིས་བཀང་སྟེ། དེ་བཞེན་གཤེགས་པ་ལ་སྦྱིན་པ་བྱིན་
ན་སྐྱེས་པའམ་བུད་མེད་དེ་གཞི་དེ་ལས་བསོད་ནམས་མང་དུ་སྐྱེད་དམ། རབ་འབྱོར་གྱིས་
གསོལ་པ། བཅོམ་ལྡན་འདས་མང་ལགས་སོ། །བདེ་བར་གཤེགས་པ་མང་ལགས་སོ།
།བཅོམ་ལྡན་འདས་ཀྱིས་བཀའ་སྩལ་པ། གང་གིས་ཆོས་ཀྱི་རྣམ་གྲངས་འདི་ལས་ཐ་ན་ཚིག་
བཞི་པའི་ཚིགས་སུ་བཅད་པ་ཙམ་བཟུང་སྟེ་གཞན་དག་ལ་ཡང་བསྟན་ན། དེ་བས་བསོད་
ནམས་ཆེས་མང་དུ་སྐྱེད་དོ། །ཞེས་དང་། བདུད་འདུལ་བའི་ལེའུ་ལས་ཀྱང་། དགེ་སློང་གང་
གིས་ཆོས་ཐམས་ཅད་ཤིན་ཏུ་དུལ་བར་ཤེས་ཤིང་ངེས་པ་རྣམས་ཀྱི་ཐོག་མའི་མཐའ་ཡང་རང་
བཞིན་གྱིས་དབེན་པར་ཤེས་ཏེ། ཉེས་པ་བྱུང་བའི་འགྱོད་པ་སེལ་ཞིང་བརྟན་པོར་མི་བྱེད་པས་
མཚམས་མེད་པ་ཡང་གཞོན་ན། ཆོ་ག་དང་ཚུལ་ཁྲིམས་ལོག་པར་ཞུགས་པ་ཕྲན་ཚེགས་ལྟ་ཅི་
སྨོས། ཞེས་དང་། མ་སྐྱེས་དགྲའི་འགྱོད་པ་སེལ་བའི་མདོ་ ༡ ལས་ཀྱང་། མཚམས་མེད་
བྱེད་པས་དམ་པའི་ཆོས་འདི་ཐོས་ནས་འཇུག་ཅིང་མོས་ན་དེའི་ལས་དེ་ལས་ཀྱི་སྒྲིབ་པ་ཡིན་ནོ་
ཞེས་ང་མི་སྨྲའོ། ། ཞེས་དང་། དཀོན་མཆོག་བརྩེགས་པའི་མདོ་ ༢ ལས། བྱང་ཆུབ་
སེམས་ཀྱི་བསོད་ནམས་གང་། །གལ་ཏེ་དེ་ལ་གཟུགས་མཆིས་ན། །ནམ་མཁའ་ཁམས་ནི་
ཀུན་བཀང་ནས། །དེ་ནི་དེ་བས་ལྷག་པར་འགྱུར། །བྱང་ཆུབ་སེམས་ཀྱི་བསོད་ནམས་ཀྱིས།
༡ ཞོལ་བཀའ། མདོ། མ། ཤོག ༤༡༡ བ་ འཕྲེང་། ༡ །
༢ སྡེ་བཀའ། དཀོན་བརྩེགས། ཆ། ཤོག, ༡༦༠ བ། འཕྲེང་། ༡

88 ད བུ་མ་ཐར་འདོད་དེད་དཔོན།
། སྟོང་པ་ཉིད་ལ་མོས་པ་ཡི། །བཅུ་དྲུག་ཆར་ཡང་མི་ཕོད་དོ། །ཞེས་དང་། རྒྱུད་བླར་ ༡
ཡང་། གང་ཞིག་བྱང་ཆུབ་དོན་དུ་གཉེར་བས་གསེར་ཞིང་ནོར་བུས་སྤྲས་པ་ནི། །སངས་རྒྱས་
ཞིང་རྡུལ་མཉམ་པ་ཉིན་རེར་ཆོས་རྒྱལ་རྣམས་ལ་རྟག་འབུལ་ལ། །གཞན་གང་འདི་ལས་ཚིག་
ཙམ་ཐོས་ཤིང་ཐོས་ནས་ཀྱང་ནི་མོས་ན་འདི། །སྦྱིན་པ་ལས་བྱུང་དགེ་བ་དེ་ལས་བསོད་ནམས་
ཆེ་མང་ཐོབ་པར་འགྱུར། །བློ་ལྡན་གང་ཞིག་བླ་མེད་བྱང་ཆུབ་འདོད་པས་བསྐལ་པ་དུ་མར་
ཡང་། །ལུས་ངག་ཡིད་ཀྱིས་འབད་པ་མེད་པར་ཚུལ་ཁྲིམས་དྲི་མེད་སྲུང་བྱེད་ལ། །གཞན་
གང་འདི་ལས་ཚིག་ཙམ་ཐོས་ཤིང་ཐོས་ནས་ཀྱང་ནི་མོས་ན་འདི། །ཚུལ་ཁྲིམས་ལས་བྱུང་དགེ་
བ་དེ་ལས་བསོད་ནམས་ཆེས་མང་ཐོབ་པར་འགྱུར།།གང་ཞིག་འདི་ན་སྲིད་པ་གསུམ་གྱི་ཉོན་
མོངས་མེ་འཇིལ་བསམ་གཏན་ནི། །ལྷ་དང་ཚངས་གནས་མཐར་སོན་རྫོགས་པའི་བྱང་ཆུབ་
འཕོ་མེད་ཐབས་སྒོམ་ལ། །གཞན་གང་འདི་ལས་ཚིག་ཙམ་ཐོས་ཤིང་ཐོས་ནས་ཀྱང་ནི་མོས་ན་
འདི། །བསམ་གཏན་ལས་བྱུང་དགེ་བ་དེ་ལས་བསོད་ནམས་ཆེས་མང་ཐོབ་པར་འགྱུར།
།གང་ཕྱིར་སྦྱིན་པས་ལོངས་སྤྱོད་དག་ནི་སྒྲུབ་བྱེད་ཅིང་། །ཁྲིམས་ཀྱིས་མཐོ་རིས་སྒོམ་པས་ཉོན་
མོངས་སྤོང་བྱེད་ལ། །ཤེས་རབ་ཉོན་མོངས་ཤེས་བྱ་ཀུན་སྤོང་དེ་ཡི་ཕྱིར། །འདི་མཆོག་ཉིད་དེ་
དེ་ཡི་རྒྱུ་ཡང་འདི་ཐོས་ཡིན། །ཞེས་གསུངས་པའི་ཕྱིར། དོན་ནི། བདེན་སྟོང་རྟོགས་པའི་
ཤེས་རབ་ཀྱིས་མ་ཟིན་པའི་གཞི་གསུམ་གྱི་དགེ་རྩ་ཐམས་ཅད་ཐེག་མཆོག་རྒྱུད་བླ་ལྟ་བུའི་
ཚིགས་སུ་བཅད་པ་གཅིག་ཙམ་ཐོས་ཤིང་། དེ་ལ་མོས་པའི་བསོད་ནམས་ཀྱི་ཟིལ་གྱིས་གནོན་
པར་ནུས་ཏེ། སྟོང་ཉིད་རྟོགས་པའི་ལྟ་བས་མ་ཟིན་པའི་དགེ་རྩ་རྣམས་ཕལ་ཆེར་འཁོར་བ་
འབའ་ཞིག་གི་རྒྱུར་འགྱུར་ལ། སྟོང་ཉིད་ལ་མོས་པ་ནི་སྒྲིབ་གཉིས་བག་ཆགས་དང་བཅས་པ་
འཇོམས་པའི་ཤེས་རབ་ཀྱི་ས་བོན་ཡིན་པའི་ཕྱིར། ཞེས་པའོ། །དེ་བཞིན་གཤེགས་པའི་མཛོད་
༡ སྡེ་བསྟན། སེམས་ཙམ། ཕི། ཤོག ༧༢ ན། འཕྲེང་། ༢

89 བཀྲས་ལྷུན་ཐོས་གླིང་གྲྭ་ཚང་།
ཀྱི་མདོ་ ༡ ལས་བྱུང་བ་ནི། འོད་སྲུངས་འདི་ལྟ་སྟེ། ཕ་ཡང་ཡིན་པ་རང་སངས་རྒྱས་ཀྱང་
ཡིན་པ་དེའི་སྲོག་བཅད་ན། དེ་ནི་སྲོག་གཅོད་པའི་ནང་ན་ཆེན་པོའོ། །འདི་ལྟ་སྟེ། དཀོན་
མཆོག་གསུམ་གྱི་དཀོར་རྐུ་བ་འདི་ནི། མ་བྱིན་པར་ལེན་པའི་ནང་ན་ཆེན་པོའོ། །འདི་ལྟ་སྟེ།
མ་ཡང་ཡིན་ལ་དགྲ་བཅོམ་པ་ཡང་ཡིན་པ་དེ་ལ་ལོག་པར་སྤྱད་པ་དེ་ནི། འདོད་པས་ལོག་
པར་གཡེམ་པ་རྣམས་ཀྱི་ནང་ན་ཆེན་པོའོ། །འདི་ལྟ་སྟེ། དེ་བཞིན་གཤེགས་པ་ལ་སྐུར་བ་
འདེབས་པ་འདི་ནི། རྫུན་དུ་སྨྲ་བ་རྣམས་ཀྱི་ནང་ན་ཆེན་པོའོ། །འདི་ལྟ་སྟེ། འཕགས་པའི་དགེ་
འདུན་ལ་མི་སྙན་པར་འརྗོད་པ་འདི་ནི། ཕྲ་མའི་ནང་ན་ཆེན་པོའོ། །འདི་ལྟ་སྟེ། འཕགས་པ་
རྣམས་ལ་ཅོ་འདྲི་བ་འདི་ནི། ཚིག་རྩུབ་ཀྱི་ནང་ན་ཆེན་པོའོ། །འདི་ལྟ་སྟེ། ཆོས་འདོད་པ་རྣམ་
པར་གཡེང་བར་བྱས་པ་འདི་ནི། ཚིག་འཁྱལ་པའི་ནང་ན་ཆེན་པོའོ། །འདི་ལྟ་སྟེ། མཚམས་
མེད་པ་བྱེད་པར་གཤོམ་པ་འདི་ནི། གནོད་སེམས་ཀྱི་ནང་ན་ཆེན་པོའོ། །འདི་ལྟ་སྟེ། ཡང་དག་
པར་སོང་བ་དང་ཡང་དག་པར་ཞུགས་པ་རྣམས་ཀྱི་རྙེད་པ་ལ་ཕྲ་དོག་གི་སེམས་འདི་ནི།
བརྣབ་སེམས་ཀྱི་ནང་ན་ཆེན་པོའོ། །འདི་ལྟ་སྟེ། ལྟ་བས་འཛིངས་པ་འདི་ནི། ལོག་པར་ལྟ་
བའི་ནང་ན་ཆེན་པོ་སྟེ། འོད་སྲུང་མི་དགེ་བ་བཅུའི་ལས་ཀྱི་ལམ་འདི་དག་ཐམས་ཅད་ནི་ཁ་ན་
མ་ཐོ་བ་ཆེན་པོ་དང་བཅས་པའོ། །འོད་སྲུང་གལ་ཏེ་སེམས་ཅན་གཅིག་ཅིག་མི་དགེ་བ་བཅུའི་
ལས་ཀྱི་ལམ་ཁ་ན་མ་ཐོ་བ་ཆེན་པོ་དང་བཅས་པ་འདི་དག་དང་ལྡན་པར་གྱུར་ལ། དེ་ཡང་དེ་
བཞིན་གཤེགས་པས་རྒྱུ་དང་རྐྱེན་དུ་ལན་པའི་ཆོས་བསྟན་པ་ལ་འཇུག་པ་ཡིན་ཏེ། འདི་ལ་གང་
བྱེད་པའམ། གང་ཚོར་བར་བྱེད་པའི་བདག་གམ། སེམས་ཅན་ནམ། སྲོག་གི་གང་ཟག་ཀྱང་
མེད་དོ་ཞེས་དེ་ལྟར་བྱས་པས་མངོན་པར་འདུ་མི་བྱེད་དེ། སྒྱུ་མའི་ཆོས་ཉིད་ཀུན་ནས་ཉོན་
མོངས་པ་མེད་པ་རེང་བཞིན་གྱིས་འོད་གསལ་བའི་ཆོས་ཉིད་ལ་འཇུག་ཅིང་། ཆོས་ཐམས་
༡ མཛོད་ཀྱི་མདོ་དེ་རྙེད་མ་སོང་བས་པར་ཐེངས་གཉིས་པར་བཀོད་ཆོག་

90 དབུ་མ་ཐར་འདོད་དེད་དཔོན། ་་
ཅད་ཐོག་མ་ནས་དག་པར་མངོན་པར་དད་པ་དང་མོས་པའི་སེམས་ཅན་དེ་ངན་སོང་དུ་འགྲོའོ་
ཞེས་ང་མི་སྨྲའོ། །ཞེས་གསུངས་ལ། འདིས་ནི་རང་གི་རྒྱུ་རྐྱེན་གྱིས་མ་བྱས་ཤིང་འབྲས་བུ་
མངོན་པར་འདུ་མི་བྱེད་པའི་ཆོས་ཉིད་བདེན་སྟོང་སྒྱུ་མ་ལྟ་བུ་ལ་དད་པ་དང་མོས་པ་དང་ཐོས་
བསམ་བྱས་པས་སྡིག་ལྟུང་ཐམས་ཅད་བཅོམ་ནས་ངན་སོང་ནས་བདེ་འགྲོར་འཕོ་བའི་ཐབས་
བླ་ན་མེད་པར་བསྟན་པས། སྟོང་པ་ཉིད་ལ་དད་མོས་དང་ལྡན་པས་ཐོས་བསམ་སྒོམ་གསུམ་
ལ་སྤྲོ་ཤུགས་འཕེལ་བར་བྱའོ། མདོ་འདིས་སྟོང་ཉིད་བདེན་གྲུབ་ཀྱི་དངོས་པོར་འདོད་པ་དང་།
རང་རྒྱལ་ལ་དགེ་སློང་རྣམ་དག་གིས་ཁྱབ་པར་འདོད་པ་རྣམས་བཀག་གོ
།སྔར་བཤད་ཀྱི་ཕན་ཡོན་ཐོབ་པ་ལའང་གཉིས་དགོས་ཏེ། རྙེད་བཀུར་དང་གྲགས་པ་
སོགས་ལ་མི་ལྟ་བའི་ཀུན་སློང་དག་པ་ཞིག་དང་། བཤད་རྒྱུའི་ཆོས་དེའི་དོན་ལོག་པར་མ་
བཟུང་བར་ཕྱིན་ཅི་མ་ལོག་པར་བཤད་པ་ཞིག་དགོས་པའི་ཕྱིར། སྐྱོན་གཉིས་པོ་དེ་གང་རུང་
རེ་དང་ལྡན་པར་བཤད་ན་བསོད་ནམས་མང་པོའི་བར་ཆད་བྱེད་པར་གསུངས་པའི་ཕྱིར་ཏེ།
སློབ་དཔོན་དབྱིག་གཉེན་གྱིས ། དེ་ཕྱིར་གང་དག་ཆོས་ལོག་པར་འཆད་པར་བྱེད་པ་དང་།
སེམས་ཉོན་མོངས་པ་ཅན་རྙེད་པ་དང་བཀུར་སྟི་དང་གྲགས་པ་འདོད་པས་འཆད་པར་བྱེད་པ་དེ་
དག་ནི་བདག་ཉིད་ཀྱི་བསོད་ནམས་ཆེན་པོ་ཉམས་པར་བྱེད་པ་ཡིན་ནོ། །ཞེས་གསུངས་པ་ནི་
འདིར་ཡང་འདྲའོ། ཉན་པ་པོ་ལ་ཡང་ཉན་པའི་ཀུན་སློང་དག་པ་ཞིག་དང་། དོན་ལོག་པར་མ་
བཟུང་བ་གལ་ཆེ་བས། གཉིས་ཀས་ཀྱང་འཆད་ཉན་གྱི་དུས་སུ་མཚན་ཉིད་མ་མཐའ་རེ་དང་
ལྡན་པར་བྱའོ། །ཞེས་ཊིཀ་ཆེན་ ༢ ལས། རྗེ་རིན་པོ་ཆེ་ཉིད་ཀྱིས་ཐུགས་བརྩེ་བ་ཆེན་པོས་
སྐལ་ལྡན་རྣམས་ལ་གདམས་སོ།།
༡ སྡེ་བསྟན། མངོན་པ། ཀུ། མཛོད་རང་འགྲེལ། ཤོག ༢༢༥ བ། འཕྲེང་། ༦
༢ བློ་གླིང་པར། དེབ། རྗེའི་གསུང་། མ། ཤོག ༡༢༦ འཕྲེང་། ༢༠

91 བཀྲས་ལྷུན་ཐོས་གླིང་གྲྭ་ཚང་།
༈ གཉིས་པ་ལ། དོན་དམ་དཔྱོད་བྱེད་ཀྱི་རྟགས་ཀྱི་དགག་བྱ་ངོས་འཛིན་དགོས་པའི་
རྒྱུ་མཚན། དེའི་དགག་བྱ་ངོས་བཟུང་བ། དེ་འགོག་བྱེད་ཀྱི་རིགས་པ་བཤད་པའོ། །དང་པོ་ནི།
བདེན་སྟོང་གཏན་ལ་འབེབས་པའི་སྔ་རོལ་དུ། བདེན་པར་གྲུབ་ན་འདི་འདྲ་བ་ཞིག་གོ་སྙམ་
བདེན་གྲུབ་ཀྱི་དོན་སྤྱི་ལེགས་པར་ཤར་བ་ཞིག་དགོས་ཏེ། དེ་ལྟ་མིན་ན། བདེན་གྲུབ་
དུ། 
བཀག་པའི་བདེན་མེད་ངེས་པར་མི་ནུས་པའི་ཕྱིར། དཔེར་ན་རབ་རིབ་མི་ཤེས་པ་རྣམས་
ཀྱིས་མིག་ལ་རབ་རིབ་མེད་པར་མི་རྟོགས་པ་བཞིན། སྤྱོད་འཇུག་ ༡ ལས། བཏགས་པའི་
དངོས་ལ་མ་རེག་པར། །དེ་ཡི་དངོས་མེད་འཛིན་མ་ཡིན། །ཞེས་གསུངས། འདིས་ཀྱང་སྟོང་
པ་ཉིད་བདེན་གྲུབ་ཀྱི་དངོས་པོ་མེད་པ་ལ་བཤད་དོ། །ཁ་ཅིག་ན་རེ། བདེན་གྲུབ་ཀྱི་དོན་སྤྱི་མ་
ཤར་ན། བདེན་སྟོང་མ་རྟོགས་པས་ཁྱབ་ཟེར། རྒྱུན་མཐའི་བར་ཆད་མེད་ལམ་ཆོས་ཅན།
བདེན་སྟོང་མ་ངེས་པར་ཐལ། བདེན་གྲུབ་ཀྱི་དོན་སྤྱི་མ་ཤར་བའི་ཕྱིར་ཏེ། དེ་ཉིད་མི་སྣང་བའི་
ཕྱིར་ཏེ། ཀུན་རྫོབ་ཅུང་ཟད་ཀྱང་མི་སྣང་བའི་ཕྱིར། །
གཉིས་པ་ལ་གཞན་ལུགས་དགག་པ་དང་རང་ལུགས་གཞག་པ་གཉིས། དང་
༈ 
པོ་ལ། དགག་བྱ་ངོས་འཛིན་ཁྱབ་ཆེ་བ་དགག་པ་དང་། ཆུང་བ་དགག་པ་གཉིས། དང་པོ་ནི།
། རིགས་ཤེས་ཀྱིས་
ཆོས་ཐམས་ཅད་ཡོད་པ་དོན་དམ་དཔྱོད་བྱེད་ཀྱི་རྟགས་ཀྱི་དགག་བྱ་ཡིན་ཏེ
ཆོས་ཐམས་ཅད་ཡོད་པར་མ་གྲུབ་པའི་ཕྱིར། ཞེ་ན་མ་ཁྱབ་སྟེ། རིགས་ཤེས་ཀྱིས་ཡོད་པར་མ་
གྲུབ་ན་རིགས་ཤེས་ཀྱིས་མེད་པར་གྲུབ་མི་དགོས་པའི་ཕྱིར་ཏེ། མིག་ཤེས་ཀྱིས་ཡོད་པར་མ་
གྲུབ་ན། དེས་མེད་པར་གྲུབ་མི་དགོས་པའི་ཕྱིར་ཏེ། ཟབ་མོ་སྟོང་པ་ཉིད་མིག་ཤེས་ཀྱིས་ཡོད་
མེད་གང་དུ་ཡང་མ་གྲུབ་པའི་ཕྱིར། ཁ་ཅིག་ན་རེ། ཆོས་ཐམས་ཅད་ཡོད་པ་དང་མེད་པ་དང་
ཡོད་མེད་གཉིས་ཀ་དང་གཉིས་ཀ་མིན་པ་རྣམས་དོན་དམ་དཔྱོད་བྱེད་ཀྱི་རྟགས་ཀྱི་དགག་བྱ་
༡ སྡེ་བསྟན། དབུ་མ། ལ། ཤོག ༣༦ ན། འཕྲེང་། ༦

92 
དབུ་མ་ཐར་འདོད་དེད་དཔོན།
ཡིན་ཏེ། མདོ་ལས། ཆོས་ཐམས་ཅད་ཡོད་པ་ཡང་མ་ཡིན། མེད་པ་ཡང་མ་ཡིན་གཉིས་ཀ་
ཡང་མ་ཡིན་གཉིས་ཀ་མིན་པ་ཡང་མ་ཡིན་པར་གསུངས་པའི་ཕྱིར་དང་། རིགས་པ་དྲུག་ཅུ་
པ་ ༡ ལས། །ཡོད་པས་རྣམ་པར་མི་གྲོལ་ཏེ། །མེད་པས་སྲིད་པ་འདི་ལས་མིན། །ཞེས་
དང་། རྩ་ཤེར ༢། ཡོད་ཅེས་བྱ་བ་རྟག་པར་ལྟ། །མེད་ཅེས་བྱ་བ་ཆད་པར་ལྟ། །དེ་ཕྱིར་
ཡོད་དང་མེད་པ་ལ། །མཁས་པས་གནས་པར་མི་བྱའོ། །ཞེས་དང་། དཀོན་བརྩེགས་ ༣
ལས། ཡོད་དང་མེད་པ་འདི་ཡང་མཐའ་ཡིན་ཏེ། ། གཙང་དང་མི་གཙང་འདི་ཡང་མཐའ་ཉིད་
ཡིན། །ཞེས་སོགས་གསུངས་པའི་ཕྱིར་ཞེ་ན། མི་རིགས་ཏེ། མདོ་དེའི་དོན་ནི། ཡོད་པ་དང་
མེད་པ་དང་གཉིས་ཀ་དང་གཉིས་ཀ་མིན་པ་རྣམས་རང་བཞིན་གྱིས་མེད་པར་གསུངས་ལ།
རིགས་པ་དྲུག་ཅུ་པའི་དེ་ནི་ཆོས་རྣམས་རང་བཞིན་གྱིས་ཡོད་པར་བལྟས་ན་འཁོར་བ་ལས་མི་
གྲོལ། 
ཆོས་རྣམས་མེད་པར་བལྟས་པས་ངན་འགྲོའི་སྲིད་པ་ལས་ཀྱང་མི་གྲོལ་ཏེ། ཆོས་
རྣམས་རང་བཞིན་གྱིས་ཡོད་པར་ལྟ་བའི་ལྟ་བ་རྟག་ལྟ། ཆོས་རྣམས་མེད་པར་ལྟ་བའི་ལྟ་བ་
ཆད་ལྟ་ཡིན་པའི་ཕྱིར། ཞེས་པ་ཡིན་ལ། དཀོན་བརྩེགས་ཀྱིའང་དེ་རྣམས་དང་འདྲ་ཞིང་།
གཙང་མི་གཙང་གང་ལ་ཡང་བདེན་པར་འཛིན་པ་དགག་པའི་ཕྱིར་དུ་གསུངས་སོ། ། ཡོད་པ་
མིན་ན། མེད་པ་ཡིན་པས་ཁྱབ་པ་དང་། མེད་པ་མིན་ན། ཡོད་པ་ཡིན་པས་ཁྱབ་སྟེ། རང་
བཞིན་གྱིས་མེད་པ་ལས་ལོག་ན་རང་བཞིན་གྱིས་ཡོད་པ་ཉིད་དུ་འགྱུར་བའི་ཕྱིར་ཏེ། རྩོད་ཟློག་
༤ ལས། རང་བཞིན་མེད་པ་ཉིད་ལོག་ན། །རང་བཞིན་ཉིད་དུ་རབ་གྲུབ་འགྱུར། །ཞེས་
གསུངས་པའི་ཕྱིར། ཁ་ཅིག་ན་རེ། གཟུགས་སོགས་ཡུལ་དྲུག་ཡོད་པ་མིན་ཏེ། རྣམ་ཤེས་
༡ སྡེ་བསྟན། དབུ་མ། ཙ། ཤོག ༢༠ ན། འཕྲེང་། ༣
༢ སྡེ་བསྟན། དབུ་མ། ཙ། ཤོག ༩ ན། འཕྲེང་། ༢ །
༣ སྡེ་བཀའ། དཀོན་བརྩེགས། ཆ་ ཤོག ༡༧༠ ན། འཕྲེང་། ༡
༤ སྡེ་བསྟན། དབུ་མ། ཙ། ཤོག ༢༧ བ། འཕྲེང་། ༧

93 བཀྲས་ལྷུན་ཐོས་གླིང་གྲྭ་ཚང་།
ཚོགས་དྲུག་ཚད་མ་མིན་པའི་ཕྱིར་ཏེ། དེ་རྣམས་ཚད་མ་ཡིན་ན། འཕགས་ལམ་དོན་མེད་དུ་
ཐལ་བའི་སྐྱོན་ཡོད་པའི་ཕྱིར་ཏེ། ཏིང་ངེ་འཛིན་རྒྱལ་པོ་ ༡ ལས། མིག་དང་རྣ་བ་སྣ་ཡང་ཚད་
མ་མིན། ། ལྕེ་དང་ལུས་དང་ཡིད་ཀྱང་ཚད་མ་མིན། །གལ་ཏེ་དབང་པོ་འདི་དག་ཚད་ཡིན་ན།
།འཕགས་པའི་ལམ་གྱིས་སུ་ལ་ཅི་ཞིག་བྱ། །ཞེས་གསུངས་པའི་ཕྱིར། ཅེ་ན་མ་ཁྱབ་སྟེ།
འཇིག་རྟེན་རང་དགའ་བའི་རྣམ་ཤེས་ཚོགས་དྲུག་དེ་ཁོ་ན་ཉིད་ལ་ཚད་མ་ཡིན་ན། འཕགས་
ལམ་དོན་མེད་དུ་བསྟན་པ་ཙམ་ཡིན་པའི་ཕྱིར། མདོ་འདིས་འཕགས་ལམ་དོན་མེད་དུ་བསྟན་
པར་ཐལ། འདིས་རྣམ་ཤེས་ཚོགས་དྲུག་ཚད་མ་ཡིན་ན་འཕགས་ལམ་དོན་མེད་དུ་ཐལ་བར་
འཕངས་པའི་ཕྱིར། རྟགས་གསལ་ཁས། འཇིག་རྟེན་རང་དགའ་བའི་དབང་ཤེས་དེ་ཁོ་ན་ཉིད་
ལ་ཚད་མ་མིན་ཏེ། རྣམ་ཀུན་འཇིག་རྟེན་ཚད་མ་མིན་དེའི་ཕྱིར། །དེ་ཉིད་སྐབས་སུ་འཇིག་རྟེན་
གནོད་པ་མེད ༢། །ཅེས་པའི་འགྲེལ་པར། དེ་ཁོ་ན་ཉིད་བསམ་པ་ལ་འཕགས་པ་རྣམས་ཁོ་ན་
ཚད་མ་ཡིན་གྱི། འཕགས་པ་མིན་པ་དག་ནི་མིན་ནོ། །ཞེས་གསུངས་པའི་ཕྱིར། ཁ་ཅིག་ན་རེ།
དངོས་པོ་རྣམས་སྐྱེ་མེད་འགག་མེད་ཡིན་ཏེ། དེ་ལྟར་གསུངས་པའི་ཕྱིར་ཞེ་ན། མ་ཁྱབ་སྟེ།
རང་བཞིན་གྱིས་སྐྱེ་མེད་འགག་མེད་ལ་དགོངས་པའི་ཕྱིར་ཏེ། ཀླུའི་རྒྱལ་པོ་མ་དྲོས་པས་ཞུས་
པའི་མདོ་ ༣ ལས། གང་ཞིག་རྐྱེན་ལས་སྐྱེས་པ་དེ་མ་སྐྱེས། །དེ་ལ་ངོ་བོ་ཉིད་ཀྱིས་སྐྱེས་པ་
མེད། །རྐྱེན་ལ་རག་ལུས་གང་དེ་སྟོང་པར་བཤད། །གང་གིས་སྟོང་ཉིད་ཤེས་དེ་བག་ཡོད་
ཡིན། །ཞེས་དང་།ལང་ཀཱར་གཤེགས་པ་ལས་ཀྱང༌། བློ་གྲོས་ཆེན་པོ། །རང་བཞིན་གྱིས་མ་
སྐྱེས་པ་ལ་དགོངས་ནས། ངས་ཆོས་ཐམས་ཅད་མ་སྐྱེས་པའོ། །ཞེས་གསུངས་སོ། །དེ་
རྣམས་ཀྱི་དོན་ནི། དེ་ཕྱིར་རྟེན་འབྱུང་རིགས་པ་འདི་ཡིས་ནི། ། ལྟ་ངན་དྲ་བ་མཐའ་དག་གཅོད་
༡ ཞོལ་བཀའ། མདོ་སྡེ་ ཏ། ཤོག ༤༣ བ། འཕྲེང་། ༡
༢ འཇུག་པ། སེམས་བསྐྱེད། ༦ ཚིགས་བཅད། ༣༡
༣ ཞོལ་བཀའ་ མདོ། ན་ ཤོག་གྲངས། ༣༤༩ ན ཕྲེང་། ༧

94 དབུ་མ་ཐར་འདོད་དེད་དཔོན།
པར་བྱེད། །ཅེས་རྟེན་འབྲེལ་གྱི་རྟགས་ཀྱིས་ལྟ་ངན་ཞེན་ཡུལ་དང་བཅས་པ་འགོག་པར་
གསུངས་ཀྱི། ཡང་དག་པའི་ལྟ་བ་འགོག་པར་མ་གསུངས་པའི་ཕྱིར། ཁ་ཅིག །བློ་གྲོས་མི་
ཟད་པས་བསྟན་པའི་མདོ་ ༡ ལས། གང་ཟག་ལ་མི་རྟོན་ཆོས་ལ་རྟོན། ཚིག་ལ་མི་རྟོན་དོན་
ལ་རྟོན། དྲང་དོན་ལ་མི་རྟོན་ངེས་དོན་ལ་རྟོན། རྣམ་ཤེས་ལ་མི་རྟོན་ཡེ་ཤེས་ལ་རྟོན། ཞེས་
གསུངས་པ་མི་རིགས་པར་ཐལ། རིགས་ཤེས་ཀྱིས་ཡོད་པར་མ་གྲུབ་ན་མ་གྲུབ་པས་མ་ཁྱབ།
དབང་ཤེས་སོགས་ཀྱིས་གྲུབ་ན་གྲུབ་པས་ཁྱབ་པའི་ཕྱིར་ཞེ་ན། མ་ཁྱབ་སྟེ། བདེན་པར་མེད་ན་
མེད་པས་མ་ཁྱབ། ་ཐ་སྙད་དུ་ཡོད་ན་ཡོད་པས་ཁྱབ་པའི་ཕྱིར།
༈ གཉིས་པ་ནི། ཁ་ཅིག་ན་རེ། ངོ་བོ་རང་གི་རྒྱུ་རྐྱེན་ལས་མ་སྐྱེས་པ་དང་།
གནས་སྐབས་བཞན་དུ་མི་འགྱུར་བ་དང་འཇོག་བྱེད་གཞན་ལ་ལྟོས་པ་མེད་པའི་རང་བཞིན་ཁྱད་
པར་གསུམ་ལྡན་དེ།། དོན་དམ་དཔྱོད་བྱེད་ཀྱི་རྟགས་ཀྱི་དགག་བྱ་ཡིན་ཏེ། རྩ་ཤེ་ ༢ ལས།
རང་བཞིན་རྒྱུ་དང་རྐྱེན་ལས་ནི། །འབྱུང་བར་རིགས་པ་མ་ཡིན་ནོ། །ཞེས་དང་། རང་བཞིན་
དག་ནི་བཅོས་མིན་དང་། །གཞན་ལ་ལྟོས་པ་མེད་པ་ཡིན། །ཞེས་བཤད་པའི་ཕྱིར་ཞེ་ན། མ་
ཁྱབ་སྟེ། དེ་རྣམས་ཀྱིས་དོན་དམ་དཔྱོད་བྱེད་ཀྱི་རིགས་པའི་དགག་བྱ་མ་བསྟན་པའི་ཕྱིར་ཏེ།
དེ་རྣམས་ཀྱིས་རང་བཞིན་གྱིས་མེད་པའི་སྟོང་པ་ཉིད་ཆོས་རྣམས་ཀྱི་གནས་ལུགས་དང་རང་
བཞིན་ཡིན་ལ། དེ་ནི་རང་གི་རྒྱུ་རྐྱེན་གྱིས་གསར་དུ་བཅོས་པ་མིན་པ་དང༌། རྒྱུ་རྐྱེན་གཞན་ལ་
མི་ལྟོས་པར་བསྟན་པ་ཙམ་ཡིན་པའི་ཕྱིར། སེམས་ཙམ་པ་ཆོས་ཅན། དངོས་པོ་རྣམས་བདེན་
སྟོང་དུ་ངེས་པར་ཐལ། དངོས་པོ་རྣམས་རང་བཞིན་ཁྱད་པར་གསུམ་ལྡན་དེས་སྟོང་པར་
ངེས་པའི་ཕྱིར། ཁྱབ་པ་ཁས། རྟགས་གྲུབ་སྟེ། དངོས་པོ་རྣམས་རང་གི་རྒྱུ་རྐྱེན་གྱིས་གསར་
༡ ཞོལ་བཀའ། མདོ་སྡེ། ཕ། ཤོག་གྲངས། ༢༢༨ བ། འཕྲེང་། ༤
༢ སྡེ་བསྟན། དབུ་མ། ཙ། ཤོག ༨ བ་ འཕྲེང་། ༥

95 བཀྲས་ལྷུན་ཐོས་གླིང་གྲྭ་ཚང་།
དུ་བཅོས་པ། གཞན་དང་གཞན་དུ་འགྱུར་བ། འཇོག་བྱེད་ལ་མ་ལྟོས་པར་རྟོགས་པའི་ཕྱིར།
ཁ་ཅིག་ན་རེ། དངོས་པོ་རྣམས་རང་བཞིན་གྱིས་ཡོད་པར་འཛིན་པའི་བློ། དོན་དམ་དཔྱོད་བྱེད་
ཀྱི་རྟགས་ཀྱི་དགག་བྱ་ཡིན་ཞེས་ཟེར། དེ་ཆོས་ཅན། རྟགས་ཀྱི་དགག་བྱ་ཡིན་པར་ཐལ།
དོན་དམ་དཔྱོད་བྱེད་ཀྱི་རྟགས་ཀྱི་དགག་བྱ་ཡིན་པའི་ཕྱིར། འདོད་ན། མེད་པར་ཐལ། འདོད་
པའི་ཕྱིར། རང་བཞིན་གྱིས་ཡོད་པ་དོན་དམ་དཔྱོད་བྱེད་ཀྱི་རྟགས་ཀྱི་དགག་བྱ་ཡིན་ཞེས་ཟེར།
མི་རིགས་པར་ཐལ། རང་བཞིན་གྱིས་མེད་པ་བསྒྲུབ་བྱ་ཡང་དག་མིན་པའི་ཕྱིར་ཏེ། དངོས་པོ་
རང་བཞིན་གྱིས་མེད་པར་སྒྲུབ་དགོས་ཀྱི་གང་ཟག་དེས། རང་བཞིན་གྱིས་མེད་པ་ཚད་མའི་
སྟོབས་ཀྱིས་གྲུབ་པའི་ཕྱིར། མདོར་ན། བདེན་སྟོང་ཡིན་ན། བྱ་བྱེད་ལས་གསུམ་མི་རུང་བས་
ཁྱབ་པ་ཡོད་པར་ཐལ། ཆོས་རྣམས་བདེན་སྟོང་མིན་པའི་ཕྱིར། རྟགས་ཁས། འདོད་ན།
གལ་ཏེ་འདི་དག་ཀུན་སྟོང་ན། །འབྱུང་བ་མེད་ཅིང་འཇིག་པ་མེད ༡ །ཅེས་སོགས་རང་
གཞུང་རྣམ་དག་ཡིན་པར་ཐལ། འདོད་པའི་ཕྱིར། གང་ལ་སྟོང་པ་ཉིད་རུང་བ། དེ་ལ་
ཐམས་ཅད་རུང་བ་ཡིན ། །ཞེས་སོགས་རང་གཞུང་མིན་པར་ཐལ། འདོད་པའི་ཕྱིར།
གཞན་ཡང་བདག་དང་འཇིག་རྟེན་རྟག་པ་ཡང་མིན་མི་རྟག་པ་ཡང་མིན་གཉིས་ཀ་ཡང་མིན་
གཉིས་ཀ་མིན་པ་ཡང་མིན། བདག་དང་འཇིག་རྟེན་མཐའ་དང་ལྡན་པ་ཡང་མིན་མི་ལྡན་པ་ཡང་
མིན་གཉིས་ཀ་ཡང་མིན། གཉིས་ཀ་མིན་པ་ཡང་མ་ཡིན་པར་ལྟ་བའི་ལྟ་བ་དེ། ཡང་དག་པའི་
ལྟ་བ་ཡིན་པར་ཐལ། ཆོས་ཐམས་ཅད་ཡོད་པ་ཡང་མིན་མེད་པ་ཡང་མིན་གཉིས་ཀ་མིན་པ་
ཡང་མིན་པར་ལྟ་བའི་ལྟ་བ་དེ་དབུ་མའི་ལྟ་བ་ཡིན་པའི་ཕྱིར། རྟགས་ཁས་སོ། །དེར་ཐལ།
ཆོས་ཐམས་ཅད་ཡོད་པ་དང་མེད་པ་དང་གཉིས་ཀ་དང་གཉིས་ཀ་མིན་པ་རྣམས་དོན་དམ་དཔྱོད་
༡ སྡེ་བསྟན། དབུ་མ། ཙ། རྩ་བ་ཤེས་རབ། ཤོག ༡༦ ན། འཕྲེང་། ༥
༢ སྡེ་བསྟན། དབུ་མ། ཙ རྩ་བ་ཤེས་རབ། ཤོག ༡༥ ན། འཕྲེང་། ༡

96 དབུ་མ་ཐར་འདོད་དེད་དཔོན།
བྱེད་ཀྱི་རྟགས་ཀྱི་དགག་བྱ་ཡིན་པའི་ཕྱིར། རྟགས་ཁས་སོ། །འདོད་ན། ལྟ་ངན་ཡིན་ན།
ཡང་དག་པའི་ལྟ་བ་ཡིན་པས་ཁྱབ་པར་ཐལ་ལོ། གཞན་ཡང་། ཆོས་ཐམས་ཅད་ཡོད་པ་མིན་
པར་ལྟ་བའི་ལྟ་བ་དེ། དབུ་མའི་ལྟ་བ་མིན་པར་ཐལ། ཆོས་ཐམས་ཅད་ཡོད་པ་ཡང་མིན་མེད་
པ་ཡང་མིན་པར་ལྟ་བའི་ལྟ་བ་དེས་ངར་འཛིན་ལྷན་སྐྱེས་སྤོང་མི་ནུས་པའི་ཕྱིར་ཏེ། དེས་ངར་
འཛིན་ལྷན་སྐྱེས་ཀྱི་ཞེན་ཡུལ་ལ་མི་གནོད་པའི་ཕྱིར། ཆོས་རྣམས་ཡོད་མེད་གཉིས་ཀ་ཡིན་པ་དེ་
ངར་འཛིན་ལྷན་སྐྱེས་ཀྱི་ཞེན་ཡུལ་མ་ཡིན་པའི་ཕྱིར། ཁྱབ་སྟེ། དཔེར་ན་རྟག་གཅིག་རང་
དབང་ཅན་གྱི་གང་ཟག་གི་བདག་ངར་འཛིན་ལྷན་སྐྱེས་ཀྱི་ཞེན་ཡུལ་མ་ཡིན་ན། རྟག་གཅིག་
རང་དབང་ཅན་གྱི་གང་ཟག་གི་བདག་ཡོད་པ་མིན་པར་རྟོགས་པའི་བློས་ངར་འཛིན་ལྷན་སྐྱེས་
སྤོང་མི་ནུས་པས་ཁྱབ་པའི་ཕྱིར་ཏེ། དུག་སྦྲུལ་གནས་པའི་ཁྱིམ་ནང་ན་གླང་ཆེན་ཡོད་པ་མིན་
པར་རྟོགས་པ་ཙམ་གྱིས་དེར་དུག་སྦྲུལ་གྱི་འཇིགས་པ་སྤོང་བར་མི་ནུས་པའི་ཕྱིར། རྟགས་
ཁྱབ་གྲུབ་སྟེ། བདག་མེད་རྟོགས་ཚེ་རྟག་པའི་བདག་སྤོང་ཞིང་། །འདི་ནི་ངར་འཛིན་རྟེན་དུ་
འང་མི་འདོད་པ། །དེ་ཕྱིར་བདག་མེད་ཤེས་པས་བདག་ལྟ་བ། །དཔྱིས་ཀྱང་འབྱིན་ཞེས་སྨྲ་བ་
ཤིན་ཏུ་མཚར། །རང་ཁྱིམ་རྩིག་ཕུག་སྦྲུལ་གནས་མཐོང་བཞིན་དུ། །འདི་ན་གླང་ཆེན་མེད་ཅེས་
དོགས་བསལ་ཏེ། །སྦྲུལ་གྱི་འཇིགས་པ་སྤོང་བར་བྱེད་པ་ནི། །ཀྱེ་མ་གཞན་གྱི་གནམ་པོར་
འགྱུར་ཉིད་དོ །ཞེས་གསུངས་པའི་ཕྱིར། གཞན་ཡང་། ངར་འཛིན་ལྷན་སྐྱེས་དེས། ང་
ཡོད་པ་དང་མེད་པ་དང་གཉིས་ཀ་ཡིན་པར་ཞེན་པར་ཐལ། དེ་བཞི་མིན་པར་རྟོགས་ནས་སྒོམ་
པའི་བློ། 
ངར་འཛིན་ལྷན་སྐྱེས་ཀྱི་སྤོང་གཉེན་དུ་གྱུར་པའི་དབུ་མའི་ལྟ་བ་རྣམ་དག་ཡིན་པའི་
ཕྱིར། འདོད་ན། གྲུབ་མཐས་བློ་ཁ་མ་བསྒྱུར་པའི་གང་ཟག་གི་རྒྱུད་ལ་ངར་འཛིན་ལྷན་སྐྱེས་
ཡོད་པ་མིན་པར་ཐལ། འདོད་པའི་ཕྱིར། རྟགས་ཁྱབ་གྲུབ་སྟེ། གྲུབ་མཐས་བློ་ཁ་མ་བསྒྱུར་
༡ འཇུག་པ། སེམས་བསྐྱེད། ༦ ཚིགས་བཅད། ༡༣༦

97 བཀྲས་ལྷུན་ཐོས་གླིང་གྲྭ་ཚང་།
པའི་གང་ཟག་གི་རྒྱུད་ལ་རྟག་གཅིག་རང་དབང་ཅན་གྱི་གང་ཟག་གི་བདག་འཛིན་ནི་ཡོད་པ་
མིན། ངར་འཛིན་ལྷན་སྐྱེས་ནི་མེད་པ་མ་ཡིན་པའི་ཕྱིར་ཏེ། གང་དག་དུད་འགྲོར་བསྐལ་མང་
བསྐྱལ་གྱུར་པ། །དེས་ཀྱང་མ་སྐྱེས་རྟགས་འདི་མ་མཐོང་ལ། །ངར་འཛིན་དེ་དག་ལ་ཡང་
འཇུག་མཐོང་སྟེ ༡ །ཞེས་སོགས་ཀྱི་ལུང་དོན་གྲུབ་པའི་ཕྱིར། མདོར་ན་སྔར་བཤད་པའི་
དགག་བྱ་ངོས་འཛིན་དང་། དེའི་འགོག་ཚུལ་རྣམས་རིགས་པ་མིན་པར་ཐལ། ངར་འཛིན་ལྷན་
སྐྱེས་ཀྱི་ཞེན་ཡུལ་མེད་པར་རྟོགས་ཟིན་གོམས་པར་བྱས་པ་ལས་དེ་ཉིད་སྤོང་དགོས་པའི་ཕྱིར་
ཏེ། རྩ་ཤེ་ ༢ ལས། ལས་དང་ཉོན་མོངས་རྣམ་རྟོག་ལས། །དེ་དག་སྤྲོས་ལ་སྤྲོས་པ་ནི།
།སྟོང་པ་ཉིད་ཀྱིས་འགག་པར་འགྱུར། །ཞེས་དང༌། བཞི་བརྒྱ་པ་ ༣ ལས། སྲིད་པའི་ས་
བོན་རྣམ་ཤེས་ཏེ། །ཡུལ་རྣམས་དེ་ཡི་སྤྱོད་ཡུལ་ལོ། །ཡུལ་ལ་བདག་མེད་མཐོང་ན་ནི། །སྲིད་
པའི་ས་བོན་འགག་པར་འགྱུར། །ཞེས་སོགས་གསུངས་པའི་ཕྱིར། གཞན་ཡང་། ངར་འཛིན་
ལྷན་སྐྱེས་ཀྱི་སྤོང་གཉེན་ཡིན་ན་དེའི་ཞེན་ཡུལ་ལ་ཅུང་ཟད་ཀྱང་མི་གནོད་པས་ཁྱབ་པར་ཐལ།
དེའི་སྤོང་གཉེན་ཡིན་ན། དེའི་ཞེན་ཡུལ་མེད་པར་མ་རྟོགས་པས་ཁྱབ་པའི་ཕྱིར། འདོད་ན།
ནད་དེ་དང་དེ་སེལ་བར་བྱེད་བའི་སྨན་ཡིན་ན། དེ་དང་དེ་ལ་མི་གནོད་པས་ཁྱབ་པར་ཐལ།
འདོད་པའི་ཕྱིར། འདོད་ན། ག་བུར་འགམས་པས་རླུང་ནད་སེལ་བར་ཐལ། འདོད་པའི་ཕྱིར།།
འདོད་ན། མེ་མར་འགམས་པས་སྐོམ་ནད་སེལ་བར་ཐལ་ལོ། །ཁ་ཅིག་ན་རེ། ཀུན་བརྟགས་
དང་གཞན་དབང་ཐ་སྙད་དུ་ཡོད་པ་དང་། ཡོངས་གྲུབ་བདེན་པར་མེད་པ་དོན་དམ་དཔྱོད་བྱེད་
ཀྱི་རྟགས་ཀྱི་དགག་བྱ་ཡིན། ཀུན་བརྟགས་དང་གཞན་དབང་ཐ་སྙད་དུ་ཡང་ཡོད་པ་མིན། རྣམ་
ཀུན་མཆོག་ལྡན་གྱི་སྟོང་པ་ཉིད་ནི། རྟག་པ་བརྟན་པ་ཐེར་ཟུག་པ་མི་འཇིག་པའི་དངོས་པོ་ཡིན་
༡ འཇུག་པ། སེམས་བསྐྱེད། ༦ ཚིགས་བཅད། ༡༤༠ ༡༤༡
༢ སྡེ་བསྟན། དབུ་མ། ཙ་ ཤོག ༡༡ ན་ འཕྲེང་། ༡ །
༣ སྡེ་བསྟན། དབུ་མ། ཚ། ཤོག ༡༦། ན། འཕྲེང་། ༥

98 དབུ་མ་ཐར་འདོད་དེད་དཔོན།
པའི་ཕྱིར་ཟེར་ན། རིགས་པ་མིན་ཏེ། སྔར་བཤད་པའི་གནོད་པ་ཐམས་ཅད་ཐོག་ཏུ་འབབ་པ་ནི་
གང་ཞིག །གཞན་དབང་མེད་ན་ཡོངས་གྲུབ་མེད་དགོས་པའི་ཕྱིར་ཏེ། ཆོས་ཅན་མེད་ན་ཆོས་
ཉིད་མེད་དགོས་པའི་ཕྱིར་ཏེ། ཁྱད་གཞི་མེད་ན་ཁྱད་ཆོས་མེད་དགོས་པའི་ཕྱིར། ཁྱད་པར་
མེད་པར་ཁྱད་པར་ཅན་ཡོད་མིན། ། མོ་གཤམ་བུ་ལའང་དེ་ནི་ཡོད་པར་ཐལ ཀ །ཞེས་
གསུངས་པའི་ཕྱིར། མདོར་ན། སངས་རྒྱས་ཐོབ་པར་བྱེད་པའི་ཐབས་རྣམས་མེད་པར་ཐལ།
གཞན་དབང་མེད་པའི་ཕྱིར། འདོད་ན། སངས་རྒྱས་ཐོབ་པ་མི་སྲིད་པར་ཐལ། འདོད་པའི་
ཕྱིར། འདོད་ན། སངས་རྒྱས་མེད་པར་ཐལ། འདོད་པའི་ཕྱིར། འདོད་ན། རྣམ་ཀུན་མཆོག་
ལྡན་གྱི་སྟོང་ཉིད་མེད་པར་ཐལ། ངོ་བོ་ཉིད་སྐུ་མེད་པའི་ཕྱིར། གཞན་ཡང་། སྦྱིན་སོགས་
ཕར་ཕྱིན་དྲུག་མེད་པར་ཐལ། སངས་རྒྱས་ཐོབ་པར་བྱེད་པའི་ཐབས་མེད་པའི་ཕྱིར། རྣམ་ཀུན་
མཆོག་ལྡན་གྱི་སྟོང་ཉིད་མེད་པར་ཐལ། འདོད་པའི་ཕྱིར། ཁྱབ་སྟེ། མདོ་ལས། རྣམ་པ་
ཐམས་ཅད་ཀྱི་མཆོག་དང་ལྡན་པའི་སྟོང་ཉིད་གང་ཞེ་ན། སྦྱིན་པ་མ་ཚང་བ་མེད་པ་དང་། ཤེས་
རབ་མ་ཚང་བ་མེད་པ་དང་། ཞེས་སོགས་གསུངས་ཤིང་། རྒྱུད་བླར ་། རྣམ་པ་ཀུན་གྱི་
མཆོག་ལྡན་པའི། །སྟོང་པ་ཉིད་ནི་གཟུགས་སུ་བརྗོད། །ཞེས་སོགས་གསུངས་པའི་ཕྱིར།
གཞན་ཡང་། རྣམ་ཀུན་མཆོག་ལྡན་གྱི་སྟོང་ཉིད་ཆོས་ཅན། བདེན་པར་མ་གྲུབ་པར་ཐལ།
བདེན་པར་གྲུབ་པའི་གཅིག་དང་། བདེན་པར་གྲུབ་པའི་དུ་མ་གང་རུང་མ་ཡིན་པའི་ཕྱིར་ཏེ།
ཆ་བཅས་ཡིན་པའི་ཕྱིར་ཏེ། ཡོད་པའི་ཕྱིར། གཞན་ཡང་། བདེན་པར་མ་གྲུབ་པར་ཐལ།
རྟེན་འབྲེལ་ཡིན་པའི་ཕྱིར། བདེན་པར་མེད་དེ། འདུས་མ་བྱས་ཡིན་པའི་ཕྱིར། རྟགས་གྲུབ་
སྟེ། འདུས་བྱས་རབ་ཏུ་མ་གྲུབ་པས། །འདུས་མ་བྱས་ནི་ཇི་ལྟར་གྲུབ ། །ཅེས་གསུངས་
༡ འཇུག་པ། སེམས་བསྐྱེད། ༦ ཚིགས་བཅད། ༥༧ .
༢ སྡེ་བསྟན། སེམས་ཙམ། ཕི། ཤོག ༥༨ བ། འཕྲེང་། ༥
༣ སྡེ་བསྟན། དབུ་མ། ཙ། རྩཤེ། ཤོག ༥ བ། འཕྲེང་། ༦

99 བཀྲས་ལྷུན་ཐོས་གླིང་གྲྭ་ཚང་།
པའི་ཕྱིར། གཞན་ཡང་། སྟོང་ཉིད་བདེན་པར་མ་གྲུབ་སྟེ། རང་བཞིན་གྱིས་མྱང་འདས་བདེན་
པར་མ་གྲུབ་པའི་ཕྱིར་ཏེ། མྱ་ངན་ལས་འདས་པ་ནི་རྨི་ལམ་ལྟ་བུ་སྒྱུ་མ་ལྟ་བུ་ཡིན་པའི་ཕྱིར།
ལྷའི་བུ་དག་མྱ་ངན་ལས་འདས་པ་ཡང་སྒྱུ་མ་ལྟ་བུ་རྨི་ལམ་ལྟ་བུར་གསུངས་ན། ཆོས་གཞན་
ལྟ་ཅི་སྨོས། ཞེས་སོགས་གསུངས་པའི་ཕྱིར། གཞན་ཡང་། སྟོང་ཉིད་བདེན་གྲུབ་ཏུ་འདོད་པ་
མི་རིགས་ཏེ། སྟོང་ཉིད་བདེན་གྲུབ་ལྟ་བའི་ལྟ་བ་ནི། གསོར་མི་རུང་གི་ལྟ་བ་ཡིན་པའི་ཕྱིར་ཏེ།
མདོ་ལས། འོད་སྲུངས་འཇིག་ཚོགས་ལ་ལྟ་བ་རི་བོ་ཙམ་ནི་བླ་ཡི། མངོན་པའི་ང་རྒྱལ་ཅན་
སྟོང་པ་ཉིད་དུ་ལྟ་བ་ནི་དེ་ལྟ་མ་ཡིན་ནོ། །ཞེས་དང་། རྩ་ཤེར ། སྟོང་པ་ཉིད་ལ་ལྟ་ཉེས་ན།
།ཤེས་རབ་ཆུང་རྣམས་འཕུང་བར་འགྱུར། །ཞེས་དང་། གང་དག་སྟོང་པ་ཉིད་ལྟ་བ། །དེ་
དག་སྒྲུབ་ཏུ་མེད་པར་གསུངས ཟ། །ཞེས་སོགས་ཀྱི་ལུང་དོན་གྲུབ་པའི་ཕྱིར།
༈ གཉིས་པ་ལ། དབུ་མ་རང་རྒྱུད་པའི་ལུགས་དང་། ཐལ་འགྱུར་བའི་ལུགས་
གཉིས། དང་པོ་ནི། ཊཱིཀ་ཆེན་ ༣ ལས། བློའི་དབང་གིས་བཞག་པ་དང་མ་བཞག་པའི་
ཡོད་པ་ཇི་ལྟར་ཡིན་ཤེས་པ་ལ། སྒྱུ་མའི་དཔེའི་སྟེང་ནས་ཤེས་པར་བྱེད་པ་བསྔགས་པས།
དེ་བཤད་ན། སྒྱུ་མ་མཁན་གྱིས་རྡོ་ཤིང་སོགས་རྟ་གླང་དུ་སྤྲུལ་པ་ན། སྒྱུ་མ་མཁན་དང་། མིག་
བསླད་པའི་ལྟད་མོ་པ་དང་། མིག་མ་བསླད་པ་གསུམ་གྱི། དང་པོ་ལ་རྟ་གླང་དུ་སྣང་བ་ཙམ་
ཡོད་ཀྱི་དེར་ཞེན་པ་མེད་ལ། གཉིས་པ་ལ་དེར་སྣང་དང་དེར་ཞེན་གཉིས་ཀ་ཡོད། གསུམ་
པ་ལ་རྟ་གླང་གི་སྣང་ཞེན་གཉིས་ཀ་མེད་དོ། །སྤྲུལ་གཞི་རྟ་གླང་དུ་སྣང་བ་ན། དཔེར་ན་ཐག་པ་
ལ་སྦྲུལ་དུ་འཁྲུལ་པའི་ཚེ། ཤེས་པ་དེའི་ངོ་བོར་ཐག་པ་སྦྲུལ་ཡིན་གྱི། སྤྱིར་སྦྲུལ་མིན་ཟེར་བ་
བཞིན་དུ། ཤེས་པ་འཁྲུལ་པའི་ངོ་ཙམ་དུ་རྟ་གླང་དུ་སྣང་བ་ཡིན་གྱི། སྤྱིར་སྤྲུལ་གཞི་རྟ་གླང་དུ་
༡ སྡེ་བསྟན། དབུ་མ། ཙ། ཤོག ༨ ན། འཕྲེང་། ༧
༢ སྡེ་བསྟན། དབུ་མ། ཙ། རྩཤེ། ཤོག ༡༥ ན། འཕྲེང་། ༢
༣ ཞོལ་པར། རྗེའི་གསུང་། མ། ཤོག ༧༢ བ། འཕྲེང་། ༦

100 དབུ་མ་ཐར་འདོད་དེད་དཔོན།
མི་སྣང་ཞེས་བྱར་མི་རུང་གི། ཁྱད་པར་དེ་ལྟར་མ་སྦྱར་ཡང་། སྤྲུལ་གཞི་རྟ་གླང་དུ་སྣང་བར་
ཁས་བླང་དགོས་ཏེ། དེ་ལྟ་མིན་ན་སྣང་བ་ལ་འཁྲུལ་པ་མི་སྲིད་པར་འགྱུར་བའི་ཕྱིར་རོ། །དེས་
ན་སྤྲུལ་གཞི་རྟ་གླང་དུ་སྣང་བར་འཇོག་ནུས་པ་དེ་སྒྱུ་མ་མཁན་ལྟར་ན་བློ་འཁྲུལ་པ་ལ་དེ་ལྟར་
སྣང་བའི་དབང་གིས་འཇོག་གི །དེ་ལྟར་མ་ཡིན་པར་སྤྲུལ་གཞི་རང་གི་སྡོད་ལུགས་ཀྱི་དབང་
གིས་འཇོག་པ་མིན་ནོ། །ལྟད་མོ་པ་ལ་ནི་རྟ་གླང་དུ་སྣང་བ་དེ་ནང་གི་བློའི་དབང་གིས་བཞག་
པར་མི་འཆར་གྱི་གཞི་གང་དུ་སྣང་བ་དེར་རྟ་གླང་མཚན་ཉིད་པ་ཞིག་ཡུལ་གྱི་གོ་ས་མནོན་ནས་
བསྡད་པར་འཛིན་ནོ། །དེ་ནི་དཔེའི་སྟེང་ནས་བློའི་དབང་གིས་བཞག་པ་དང་མ་བཞག་པར་
འཛིན་པའི་ཚུལ་ཏེ། གཞི་དེར་སྣང་བ་དེ་ཤར་བ་ན་སྣང་བ་ལྟར་གྱི་སྡོད་ལུགས་སུ་འགྲོ་བ་དང་
མི་འགྲོ་བ་གཉིས་ཡོད་དོ། །དེ་ལེགས་པར་གོ་ན་ཚད་མའི་དབང་གིས་གཞལ་བྱ་འཇོག་པ་ལ་
ཚད་མ་ཡང་བློ་ཡིན་པས་དེས་གཞལ་བྱ་འཇོག་པ་ཡང་བློའི་དབང་གིས་བཞག་པར་འགྱུར་བས་
དངོས་པོར་སྨྲ་བ་རྣམས་ཀྱི་ལུགས་ཀྱིས་ཀྱང་བདེན་གྲུབ་ཁེགས་པར་འགྱུར་རོ་སྙམ་དུ།
ཕྱོགས་དེ་གཉིས་འདྲེས་པ་ཕྱེད་པར་འགྱུར་ཏེ་ཚད་མའི་དབང་གིས་གཞལ་བྱ་འཇོག་པ་ནི་
གཞལ་བྱ་གཉིས་ཀྱི་སྡོད་ལུགས་ཚད་མས་རྟོགས་པའི་དོན་ཡིན་པས་དེ་དང་སྔ་མ་གཉིས་གཏན་
མི་འདྲ་བའི་ཕྱིར་རོ། །ཞེས་སོགས་དང་། སྒྱུ་མའི་ལྟད་མོ་པ་མིག་བསླད་པ་བཞིན་དུ་སེམས་
ཅན་རྣམས་ཀྱིས་ཕྱི་ནང་གི་ཆོས་འདི་རྣམས་བདེན་པར་ཡོད་པར་སྣང་བ་ན། བློ་ལ་སྣང་བའི་
དབང་གིས་བཞག་པ་མིན་པར་ཆོས་དེ་རྣམས་ཀྱི་སྡོད་ལུགས་ཤིག་ཡོད་པར་འཛིན་པ་ནི་ཐོག་མ་
མེད་པ་ནས་ཞུགས་པའི་ལྷན་སྐྱེས་ཀྱི་བདེན་འཛིན་ནོ། །རང་རྒྱུད་པས་འདི་ལྟར་བཞག་པ་ནི།
ཐལ་འགྱུར་བའི་དགག་བྱ་འཛིན་པའི་བློ་ལ་ལྟོས་ན་ཤིན་ཏུ་རགས་པས་ཕྲ་བའི་བདེན་འཛིན་ལྷན་
སྐྱེས་ནི་མིན་ནོ། །ནམ་ཞིག་བདེན་འཛིན་དེས་བཟུང་བའི་བདེན་གྲུབ་རིགས་པས་ཁེགས་པ་ན་
སྒྱུ་མ་མཁན་བཞིན་དུ་ཕྱི་ནང་གི་ཆོས་རྣམས་ལ་ནང་གི་བློའི་དབང་གིས་མ་བཞག་པའི་སྡོད་

101 བཀྲས་ལྷུན་ཐོས་གླིང་གྲྭ་ཚང་།
ལུགས་ཡོད་པར་མི་འཛིན་པར་བློའི་དབང་གིས་བཞག་པའི་ཡོད་པ་ཙམ་དུ་ཤེས་པར་འགྱུར་རོ།
།ཞེས་སོགས་རྒྱ་ཆེར་གསུངས་པའི་དོན་ནི། བདེན་འཛིན་སྤངས་པའི་གང་ཟག་རྣམས་ལ་ཆོས་
རྣམས་བདེན་གྲུབ་ཏུ་སྣང་བ་ཙམ་ཡང་མེད། མིག་མ་བསླད་པའི་གང་ཟག་རྣམས་ལ་རྡེ་ཤིང་
རྟ་གླང་དུ་སྣང་བ་ཙམ་ཡང་མེད་པའི་ཕྱིར། བདེན་སྟོང་རྟོགས་པའི་སོ་སྐྱེ་རྣམས་ལ་བདེན་གྲུབ་
ཏུ་སྣང་ཡང་བདེན་གྲུབ་མིན་པར་འདོད་དེ། སྒྱུ་མ་མཁན་ལ་རྡེ་ཤིང་གླང་དུ་སྣང་ཡང་། དེ་རྟ་
གླང་མིན་པར་འདོད་པའི་ཕྱིར། བདེན་སྟོང་མ་རྟོགས་པའི་ཐ་མལ་པ་རྣམས་ནི་ཆོས་རྣམས་བློ་
ལ་སྣང་བའི་དབང་གིས་བཞག་པ་མིན་པར་རང་གི་ཐུན་མོང་མིན་པའི་སྡོད་ལུགས་ཀྱི་ངོས་ནས་
གྲུབ་པར་འདོད་པའི་ཕྱིར་ཏེ། མིག་བསླད་པའི་ལྟད་མོ་པ་རྣམས་ནི་རྡེ་ཤིང་རྟ་གླང་དུ་སྣང་བ་
དེ་བློ་འཁྲུལ་པའི་དབང་གིས་བཞག་པ་མིན་པར་ཡུལ་རང་ངོས་ནས་གྲུབ་པར་འདོད་པའི་ཕྱིར་
ཏེ། རྗེ་ཤིང་རྟ་གླང་དུ་སྣང་བ་དེ་སྣང་བ་ལྟར་དུ་གྲུབ་པར་འདོད་པའི་ཕྱིར། ཆོས་རྣམས་བློ་ལ་
སྣང་བའི་དབང་གིས་བཞག་པ་མིན་པར་རང་གི་ཐུན་མོང་མིན་པའི་སྡོད་ལུགས་ཀྱི་ངོས་ནས་
གྲུབ་ན་བདེན་པར་གྲུབ་དགོས་ཏེ། ཡོད་ན་བློ་ལ་སྣང་བའི་དབང་གིས་བཞག་པ་ཡིན་དགོས་
པའི་ཕྱིར་ཏེ། ཡོད་པ་ཐམས་ཅད་བློ་ལ་སྣང་བའི་དབང་གིས་བཞག་པའི་ཕྱིར་ཏེ། ཡོད་པར་
སྣང་བ་རྣམས་བློ་ལ་སྣང་བའི་དབང་གིས་བཞག་པའི་ཕྱིར། རྡེ་ཤིང་རྟ་གླང་དུ་སྣང་བ་ནི། རྗེ་
ཤིང་རྟ་གླང་དུ་སྣང་བའི་བློ་དེའི་དབང་གིས་བཞག་པའི་ཕྱིར་ཏེ། རྡེ་ཤིང་རྟ་གླང་དུ་སྣང་བ་ནི།
དེར་སྣང་བའི་བློ་ཡོད་མེད་ཀྱི་རྗེས་སུ་འགྲོ་ལྡོག་བྱེད་པའི་ཕྱིར་ཏེ། རྡེ་ཤིང་རང་ངོས་ནས་རྟ་
གླང་དུ་མ་གྲུབ་པའི་ཕྱིར་ཏེ། རྡོ་ཤིང་རྟ་གླང་དུ་སྣང་བའི་མ་འཁྲུལ་པའི་རིག་པ་མེད་པའི་ཕྱིར།
ཆོས་རྣམས་བློ་ལ་སྣང་བའི་དབང་གིས་བཞག་པ་མིན་པར་རང་གི་ཐུན་མོང་མ་ཡིན་པའི་སྡོད་
ལུགས་ཀྱི་ངོས་ནས་མ་གྲུབ་སྟེ། རྡོ་ཤིང་རང་ངོས་ནས་རྟ་གླང་དུ་མ་གྲུབ་པའི་ཕྱིར། ཆོས་
རྣམས་བློ་ལ་སྣང་བའི་དབང་གིས་བཞག་པ་མིན་པར་རང་གི་ཐུན་མོང་མ་ཡིན་པའི་སྡོད་ལུགས་

102 དབུ་མ་ཐར་འདོད་དེད་དཔོན།
ཀྱི་ངོས་ནས་ཡོད་པར་འཛིན་པའི་རྟོག་པ་ནི། རང་རྒྱུད་པའི་ལུགས་ཀྱི་བདེན་འཛིན་ལྷན་སྐྱེས་
ཡིན་ལ། ཐལ་འགྱུར་བའི་ལུགས་ཀྱི་རགས་པའི་ཆོས་ཀྱི་བདག་འཛིན་ཀུན་བརྟགས་ཡིན་ཀྱང་
། ཆོས་ཀྱི་བདག་འཛིན་མ་ཡིན་ཏེ། དཔེར་ན་རྟག་གཅིག་རང་དབང་ཅན་གྱི་གང་ཟག་གི་བདག་
འཛིན་དང་། གང་ཟག་རང་རྐྱ་ཐུབ་པའི་རྫས་ཡོད་དུ་འཛིན་པའི་བདག་འཛིན་རྣམས་གང་ཟག་
གི་བདག་འཛིན་རགས་པ་ཡིན་ཀྱང་གང་ཟག་གི་བདག་འཛིན་མིན་པ་བཞིན་དང་། གང་ཟག་
རང་རྐྱ་ཐུབ་པའི་རྫས་ཡོད་ཀྱིས་སྟོང་པར་རྟོགས་པ་དེ། གང་ཟག་གི་བདག་མེད་རགས་པ་
རྟོགས་པ་ཡིན་ཀྱང་། གང་ཟག་གི་བདག་མེད་མ་རྟོགས་པ་བཞིན་དུ། ཆོས་རྣམས་བློ་ལ་སྣང་
བའི་དབང་གིས་བཞག་པ་མིན་པར་ཡོད་པས་སྟོང་པའི་སྟོང་ཉིད་རྟོགས་པ་རགས་པའི་ཆོས་ཀྱི་
བདག་མེད་རྟོགས་པ་ཡིན་ཀྱང་། ཆོས་ཀྱི་བདག་མེད་མ་རྟོགས་པ་མིན་ནོ། །རྡེ་ཤིང་རྟ་གླང་དུ་
སྣང་བའི་བློ་ཆོས་ཅན། རྗེ་ཤིང་རྟ་གླང་དུ་སྣང་བ་མིན་ཏེ། རང་ངོར་རྗེ་ཤིང་རྟ་གླང་དུ་སྣང་བ་
ཙམ་ཡིན་པའི་ཕྱིར། ཐག་ཁྲ་སྦྲུལ་འཛིན་གྱི་རྟོག་ངོར་ཐག་ཁྲ་སྦྲུལ་ཡིན་ཀྱང་། ཐག་ཁྲ་སྦྲུལ་
མིན་པ་བཞིན། ཞེ་ན། དཔེ་དོན་མི་མཚུངས་ཏེ། ཐག་ཁྲ་སྦྲུལ་མིན་ཀྱང་། རྗེ་ཤིང་རྟ་གླང་དུ་
སྣང་བའི་བློ་དེ་ལ་རྡེ་ཤིང་རྟ་གླང་དུ་སྣང་བའི་ཕྱིར་ཏེ། རྡོ་ཤིང་རྟ་གླང་དུ་སྣང་བའི་བློ་ཡོད་པའི་
ཕྱིར་ཏེ། ཐག་ཁྲ་སྦྲུལ་འཛིན་གྱི་རྣམ་རྟོག་ཡོད་པའི་ཕྱིར། གཞན་ཡང་། སྦྲུལ་ལ་འཁྲུལ་པའི་
བློ་མི་སྲིད་པར་ཐལ། རྗེ་ཤིང་རྟ་གླང་དུ་སྣང་བའི་བློ་མི་སྲིད་པའི་ཕྱིར། རྡེ་ཤིང་རང་ངོས་ནས་
ཀྱང་རྟ་གླང་དུ་སྣང་བའི་རྒྱུ་མཚན་ཡོད་དེ། སྡེ་ཤིང་རྟ་གླང་དུ་སྣང་བའི་མིག་ཤེས་དེ་རྡེ་ཤིང་
རང་ངོས་ནས་བསྐྱེད་པའི་ཕྱིར་ཏེ། རྗེ་ཤིང་དེ་རྗེ་ཤིང་རྟ་གླང་དུ་སྣང་བའི་མིག་ཤེས་ཀྱི་རྒྱུ་ཡིན་
པའི་ཕྱིར་ཏེ། ཟླ་བ་དེ་ཟླ་བ་གཉིས་སྣང་གི་དབང་ཤེས་ཀྱི་རྒྱུ་ཡིན་པའི་ཕྱིར། རྗེ་ཤིང་རྟ་གླང་དུ་
སྣང་བ་དེ་བློ་འཁྲུལ་པའི་དབང་གིས་བཞག་པ་མིན་པར་ཐལ། རྡེ་ཤིང་རང་ངོས་ནས་རྟ་གླང་དུ་
སྣང་བའི་ཕྱིར་ཞེ་ན། ས་བོན་གྱི་མྱུ་གུ་བསྐྱེད་པ་བློ་ལ་སྣང་བའི་དབང་གིས་བཞག་པ་མིན་

f03 བཀྲས་ལྷུན་ཐོས་གླིང་གྲྭ་ཚང་།
པར་ཐལ། ས་བོན་གྱིས་རང་ངོས་ནས་མྱུ་གུ་བསྐྱེད་པའི་ཕྱིར། མ་གྲུབ་ན། ས་བོན་གྱིས་མྱུ་
གུ་མི་བསྐྱེད་པར་ཐལ། ས་བོན་རང་ངོས་ནས་ཀྱང་མྱུ་གུ་མི་བསྐྱེད། གཞན་བུམ་སྣ་སོགས་ཀྱི་
ངོས་ནས་ཀྱང་མྱུ་གུ་མི་བསྐྱེད་པའི་ཕྱིར། གལ་ཏེ་སེམས་ཙམ་པ་ཆོས་ཅན། ཆོས་རྣམས་བློ་ལ་
སྣང་བའི་དབང་གིས་བཞག་པ་མིན་པར་ཡོད་པས་སྟོང་པའི་སྟོང་ཉིད་རྟོགས་པར་ཐལ། ཆོས་
རྣམས་ཚད་མ་ལ་སྣང་བའི་དབང་གིས་བཞག་པ་མིན་པར་ཡོད་པས་སྟོང་པའི་སྟོང་ཉིད་རྟོགས་
པའི་ཕྱིར། ཁྱབ་སྟེ། ཚད་མ་བློ་ཡིན་པའི་ཕྱིར་ཞེ་ན། རྩབར་མ་ཁྱབ་སྟེ། འདིར་ཆོས་རྣམས་
བློ་ལ་སྣང་བའི་དབང་གིས་བཞག་པ་དང་། ཤིང་རྟ་གླང་དུ་སྣང་བ་དེར་སྣང་བའི་བློ་འཁྲུལ་
པའི་དབང་གིས་བཞག་པ་དོན་འདྲ་བའི་ཕྱིར་ཏེ། རྡོ་ཤིང་རྟ་གླང་དུ་སྣང་བ་ཙམ་ཡོད་ཀྱང་རྗེ་
ཤིང་རྟ་གླང་དུ་མེད་པ་བཞིན། ཆོས་རྣམས་བློའི་སྣང་བ་ཙམ་དུ་ཡོད་ཀྱང་བདེན་པར་མེད་པའི་
ཕྱིར། རྒྱས་པར་ནི། རྗེའི་གསུང་རབ་རྣམས་ལས། ཞིབ་ཏུ་དཔྱད་པ་ལས་ཤེས་པར་བྱའོ།
༈ གཉིས་པ་ནི། ཆོས་རྣམས་རྟོག་པས་བཏགས་པ་ཙམ་མིན་པར་གྲུབ་ན། བདེན་
གྲུབ་ཡིན་དགོས་ཏེ། ཆོས་ཐམས་ཅད་རྟོག་པས་བཏགས་པ་ཙམ་དང་། མིང་དུ་བཏགས་པ་
ཙམ་དང་། བརྡར་བཏགས་པ་ཙམ་དུ་ཟད་པའི་ཕྱིར་ཏེ། དེ་ལྟར་དུ་ལུང་དང་རིགས་པས་
འགྲུབ་པའི་ཕྱིར། རྟོག་བཏགས་སུ་ཇི་ལྟར་འགྲུབ་ཅེ་ན། འགྲུབ་སྟེ། ཉེ་བར་འཁོར་གྱིས་ཞུས་
པ་ ༡ ལས། སྣ་ཚོགས་ཡིད་དགའ་མེ་ཏོག་ཁ་ཕྱེ་ཞིང་། །གསེར་གྱི་ཁང་མཆོག་འབར་བ་
ཡིད་འོང་བ། །འདི་ན་དེ་ལའང་བྱེད་པོ་འགའ་མེད་དེ། །དེ་དག་རྟོག་པའི་དབང་གིས་བཞག་པ་
ཡིན། །རྟོག་པའི་དབང་གིས་འཇིག་རྟེན་རྣམ་བརྟགས་ཏེ། །ཞེས་དང་། རིགས་པ་དྲུག་ཅུ་པར་
༢། འཇིག་རྟེན་མ་རིག་རྐྱེན་ཅན་དུ། །གང་ཕྱིར་རྫོགས་པའི་སངས་རྒྱས་གསུང་། །དེ་ཡི་
༡ ཞོལ་བཀའ། དཀོན་བརྩེགས། ཅ། ཤོག ༢༤༣ བ། འཕྲེང་། ༥
༢ སྡེ་བསྟན། དབུ་མ། ཙ། ཤོག ༢༡ བ། འཕྲེང་། ༦

104 དབུ་མ་ཐར་འདོད་དེད་དཔོན།
ཕྱིར་ན་འཇིག་རྟེན་འདི། །རྣམ་རྟོག་ཡིན་ཞེས་ཅིས་མི་འཐད། །ཅེས་དང་། བརྒྱ་པར ༡ རྟོག་
པ་མེད་པར་འདོད་ཆགས་ལ། །སོགས་ལ་ཡོད་ཉིད་ཡོད་མིན་ན། །ཡང་དག་དོན་དང་ །
རྟོག་པ་ཞེས། །བློ་དང་ལྡན་པ་སུ་ཞིག་འཛིན། །ཞེས་དང་། དེའི་འགྲེལ་པར ལ། རྟོག་པ་
ཡོད་པ་ཁོ་ནས་ཡོད་པ་ཉིད་དང༌། རྟོག་པ་མེད་པར་ཡོད་པ་ཉིད་མེད་པ་དེ་དག་ནི་གོར་མ་
ཆགས་པར་ཐག་པ་བསྡོགས་པ་ལ་བཏགས་པའི་སྦྲུལ་ལྟར་རང་གི་ངོ་བོས་མ་གྲུབ་པར་ངེས་
སོ། །ཞེས་སོགས་གསུངས་པའི་ཕྱིར། །ཆོས་རྣམས་མིང་ཙམ་ཚིག་ཙམ་བརྡ་ཙམ་གྱིས་
བཞག་པ་ཡིན་ཏེ། ཤེར་ཕྱིན་གྱི་མདོ་ལས། འདི་ལྟ་སྟེ་གཟུགས་ཞེས་བྱ་བ་འདི་ནི་མིང་ཙམ་
མོ། །དེ་བཞིན་དུ་ཚོར་བ་དང་འདུ་ཤེས་དང་འདུ་བྱེད་རྣམས་དང་རྣམ་པར་ཤེས་པ་ཞེས་བྱ་བ་
འདི་ཡང་མིང་ཙམ་མོ། །ཞེས་དང་། རིན་ཆེན་འཕྲེང་བ་ ༣ ལས་ཀྱང་། གཟུགས་ཀྱི་དངོས་
པོ་མིང་ཙམ་ཕྱིར། །ནམ་མཁའ་ཡང་ནི་མིང་ཙམ་མོ། །འབྱུང་མེད་གཟུགས་ལྟ་ག་ལ་ཡོད།
།དེ་ཕྱིར་མིང་ཙམ་ཉིད་ཀྱང་མེད། ། ཚོར་དང་འདུ་ཤེས་འདུ་བྱེད་དང་། །རྣམ་ཤེས་སྒྱུ་མ་ལྟ་བུ་
དང་། །བདག་གཞན་དུ་ནི་བསམ་བྱས་ཏེ། །དེ་ཕྱིར་ཁམས་དྲུག་བདག་མེད་དོ། །ཞེས་དང་།
ཐ་སྙད་ཡོད་པ་མ་གཏོགས་པར། །གང་ཞིག་ཡོད་དམ་མེད་འགྱུར་བའི། །འཇིག་རྟེན་དོན་དུ་ཅི་
ཞིག་ཡོད། ཅེས་དང་། ཡབ་སྲས་མཇལ་བའི་མདོ་ ༤ ལས། དྲི་ཟའི་གྲོང་ཁྱེར་ཇི་ལྟར་
སྣང་གྱུར་ཀྱང་། །གྲོང་ཁྱེར་ཕྱོགས་བཅུར་ཡོད་མིན་གཞན་ནའང་མེད། །གྲོང་ཁྱེར་མིང་ཙམ་
ཞིག་གིས་རབ་ཏུ་བཞག །དེ་བཞིན་བདེ་བར་གཤེགས་པས་འགྲོ་འདི་གཟིགས། །ཞེས་
སོགས་གསུངས་པའི་ཕྱིར། འཇིག་རྟེན་ན་ཡང་བུ་བསྐྱེད་པའི་དུས་སུ་ལྷ་བུ་དང་དགའ་བུའི་
༡ སྡེ་བསྟན། དབུ་མ། ཚ། ཤོག ༩ ན། འཕྲེང་། ༦
༢ སྡེ་བསྟན། དབུ་མ་ ཡ། ཤོག ༡༣༣
༣ སྡེ་བསྟན། སྐྱེས་རབས། གེ ཤོག ༡༡༠ བ། འཕྲེང་། ༣
༤ ཞོལ་བཀའ། དཀོན་བརྩེགས། ང་། ཤོག ༡༥༤ བ། འཕྲེང་། ༢

105 བཀྲས་ལྷུན་ཐོས་གླིང་གྲྭ་ཚང་།
མིང་བཏགས་པ་ན། མིང་དེ་དང་དེའི་དབང་གིས་གང་ཟག་དེ་དང་དེར་འཇོག་པ་བཞིན་ནོ།
།ཆོས་རྣམས་རྟོག་པས་བཏགས་པ་ཙམ་དུ་རིགས་པས་འགྲུབ་སྟེ། ང་རྟོག་པས་བཏགས་ཙམ་
གང་ཞིག །གཞན་རྣམས་ལའང་རྒྱུ་མཚན་མཚུངས་པའི་ཕྱིར། གཏན་ཚིགས་དང་པོ་གྲུབ་སྟེ།
ཕུང་པོའི་ཚོགས་པ་བློ་ཡུལ་དུ་སོང་བ་ལ་བརྟེན་ནས། ངར་འཛིན་གྱི་བློ་སྐྱེ་ཡང་། ཕུང་པོའི་ཆ་
ཤས་རེ་རེ་བ་རྣམས་ནི་ང་མིན། ཕུང་པོ་ཚོགས་ཙམ་ང་མིན། དེ་ལས་དོན་གཞན་དུ་གྱུར་པའི་ང་
མེད་པའི་ཕྱིར། རྟགས་རྣམས་གྲུབ་སྟེ། མུན་པ་ཅུང་ཟད་བབས་པའི་ཐག་ཁྲ་བསྡོགས་པ་བློ་
ཡུལ་དུ་སོང་བ་ལས་དེ་ལ་སྦྲུལ་འཛིན་གྱི་བློ་སྐྱེ་བ་ནི་གང་ཞིག །དེ་ལྟ་བུའི་ཐག་ཁྲ་བསྡོགས་པ་
དེའི་ཆ་ཤས་རེ་རེ་བ་དང་། དེ་ཚོགས་ཙམ་སྦྲུལ་མིན། དེའི་སྟེང་ནས་དེ་ལས་གཞན་དུ་གྱུར་
པའི་སྦྲལ་ཡང་མེད་པའི་ཕྱིར། ང་རང་བཞིན་གྱིས་མེད་དེ། རྣམ་པར་རྟོག་པས་བཏགས་ཙམ་
ཡིན་པའི་ཕྱིར། གཞན་ཡང་། ང་རང་བཞིན་གྱིས་མེད་དེ། ཐག་ཁྲ་བསྡོགས་པ་སྦྲུལ་དུ་མེད་
པའི་ཕྱིར། ངར་འཛིན་ལྷན་སྐྱེས་ནི་ལོག་ཤེས་ཡིན་ཏེ། ཐག་ཁྲ་སྦྲུལ་འཛིན་གྱི་རྣམ་རྟོག་ལོག་
ཤེས་ཡིན་པའི་ཕྱིར། དེ་ཐམས་ཅད་རིན་ཆེན་འཕྲེང་བའི་དགོངས་པ་ཡིན་ཏེ། སྐྱེས་བུ་ས་མིན་
ཆུ་མ་ཡིན ༡། །ཞེས་སོགས་གསུངས་ལ། འདིའི་དོན་འགའ་ཞིག་བདག་འགོག་གི་སྐབས་
སུ་ཤེས་པར་བྱའོ། །རྩ་རྟགས་གཉིས་པ་གྲུབ་སྟེ། ཏིང་ངེ་འཛིན་རྒྱལ་པོ་ ༢ ལས། །ཇི་ལྟར་
ཁྱོད་ཀྱིས་བདག་གི་འདུ་ཤེས་ནི། །ཤེས་པ་དེ་ལྟར་ཀུན་ལ་བློས་སྦྱར་བྱ། ། ཆོས་རྣམས་ཐམས་
ཅད་དེ་ཡི་ངོ་བོ་ཉིད། །རྣམ་པར་དག་པ་ནམ་མཁའ་ལྟ་བུར་མཐོང་། གཅིག་གིས་ཀྱང་ནི་
ཐམས་ཅད་ཤེས། །གཅིག་གིས་ཀྱང་ནི་ཐམས་ཅད་མཐོང་། །ཇི་སྙེད་མང་དུ་བཤད་བྱས་ཀྱང་།
།དེ་ལ་དྲེགས་པ་སྐྱེ་མི་འགྱུར། །ཞེས་དང་། འཕགས་པ་སྡུད་པ་ ༣ ལས་ཀྱང་། བདག་ཅི་
༡ རིན་ཆེན་འཕྲེང་བ། ཚིགས་བཅད།༨༠ ༢ སྡེ་བཀའ། མདོ་སྡེ། ད། ཤོག ༤༤ ན། འཕྲེང་། ༢ །
༣ ཞོལ་བཀའ། ཤེར་ཕྱིན་སྣ་ཚོགས། ཤོག ༡༩༡ ན། འཕྲེང༌། ༦

106 ད བུ་མ་ཐར་འདོད་དེད་དཔོན།
འདྲ་བ་དེ་འདྲར་སེམས་ཅན་ཐམས་ཅད་ཤེས། སེམས་ཅན་ཐམས་ཅད་ཅི་འདྲ་དེ་འདྲར་ཆོས་
ཀུན་ཤེས། སྐྱེ་བ་མེད་དང་སྐྱེ་བ་གཉིས་ཀར་མི་རྟོག་པ། འདི་ནི་ཤེས་རབ་ཕ་རོལ་ཕྱིན་མཆོག་
སྤྱོད་པ་ཡིན། །ཞེས་གསུངས་པའི་ཕྱིར། ཆོས་རྣམས་བདེན་པར་མེད་ཀྱང་མིང་ཙམ་ཚིག་ཙམ་
རྣམ་པར་རྟོག་པས་བཏགས་ཙམ་ལ་རྒྱུ་འབྲས་ལ་སོགས་པའི་བྱ་བྱེད་འཐད་པ་ནི། ཤིན་ཏུ་ངོ་
མཚར་བའི་ལེགས་བཤད་ཡིན་ནོ། །བྱང་ཆུབ་སེམས་འགྲེལ་ ༡ ལས། ཆོས་རྣམས་སྟོང་པ་
ཉིད་ཤེས་ནས། །ལས་དང་འབྲས་བུ་བསྟེན་པ་གང་། །རྨད་བྱུང་བས་ཀྱང་འདི་རྨད་བྱུང། །ངོ༌
མཚར་བས་ཀྱང་འདི་ངོ་མཚར། །ཞེས་སོགས་གསུངས་པའི་ཕྱིར། །
༈ གསུམ་པ་ལ། བདེན་སྟོང་གཏན་ལ་འབེབས་པར་བྱེད་པའི་རྟགས་ཀྱི་རྣམ་
གཞག་དང་། མཚོན་བྱེད་ཀྱི་དཔེ་བཤད་པ་གཉིས། དང་པོ་ནི། བདེན་སྟོང་གཏན་ལ་འབེབས་
པར་བྱེད་པའི་གཏན་ཚིགས་ལ་རྣམ་པ་དུ་མ་གསུངས་ཏེ། ལྟ་ངན་གྱི་དྲ་བ་མཐའ་དག་གཅོད་
པར་བྱེད་པ་རྟེན་འབྲེལ་གྱི་གཏན་ཚིགས། ཆོས་རྣམས་ཀྱི་ངོ་བོ་ལ་དཔྱོད་པ་གཅིག་དུ་བྲལ།
རྒྱུ་འབྲས་གཉིས་ཀ་ལ་དཔྱོད་པ་མུ་བཞི་སྐྱེ་འགོག །འབྲས་བུ་ལ་དཔྱོད་པ་ཡོད་མེད་སྐྱེ་འགོག་
།རྒྱུ་ལ་དཔྱོད་པ་རྡོ་རྗེ་གཟེགས་མའི་གཏན་ཚིགས་རྣམས་གསུངས་ལ། གོ་བདེར་བཀོད་ན།
ང་ཆོས་ཅན། རང་བཞིན་གྱིས་མེད་དེ། རྟེན་འབྲེལ་ཡིན་པའི་ཕྱིར་ཏེ། ཁྱབ་སྟེ། རང་བཞིན་
གྱིས་ཡོད་ན། རྟེན་འབྲེལ་མ་ཡིན་དགོས་པའི་ཕྱིར་ཏེ། རང་བཞིན་གྱིས་ཡོད་ན་གཞན་ལ་ལྟོས་
གྲུབ་མ་ཡིན་དགོས་པའི་ཕྱིར་ཏེ། རང་བཞིན་གྱིས་ཡོད་ན། གཞན་ལ་ལྟོས་མེད་དུ་གྲུབ་དགོས་
པའི་ཕྱིར་ཏེ། དེ་ཡིན་ན། རང་རྐྱ་ཐུབ་པའི་རྫས་ཡོད། རྟག་བརྟན་ཐེར་ཟུག་ཡིན་དགོས་པའི་
ཕྱིར་ཏེ། ཀླུའི་རྒྱལ་པོ་མ་དྲོས་པས་ཞུས་པའི་མདོ་ ༢ ལས། གང་ཞིག་རྐྱེན་ལས་སྐྱེས་པ་དེ་་
༡ སྡེ་བསྟན། རྒྱུད། ང་། ཤོག ༤༡ བ། འཕྲེང་། ༤
༢ ཞོལ་བཀའ། མདོ། ན། ཤོག ༣༤༩ ན། འཕྲེང་། ༧

107 བཀྲས་ལྷུན་ཐོས་གླིང་གྲྭ་ཚང་།
མ་སྐྱེས། །དེ་ལ་ངོ་བོ་ཉིད་ཀྱིས་སྐྱེ་བ་མེད། ། རྐྱེན་ལ་རག་ལས་གང་དེ་སྟོང་པར་བཤད།
།གང་གིས་སྟོང་ཉིད་ཤེས་དེ་བག་ཡོད་ཡིན། །ཞེས་དང་། རྩཤེ་ ༡ ལས། བྱེད་པོ་ལས་ལ་
བརྟེན་བྱས་ཤིང་། །ལས་ཀྱང་བྱེད་པོ་དེ་ཉིད་ལ། །བརྟེན་ནས་འབྱུང་བ་མ་གཏོགས་པ།
།འགྲུབ་པའི་རྒྱུ་ནི་མ་མཐོང་ངོ༌། །ཞེས་དང་། འདིར་ཡང་། ཕན་ཚུན་དོན་ལ་བརྟེན་པའི་
འགྲུབ་པ་ནི། །གྲུབ་མིན་ཉིད་ཅེས་དམ་པ་རྣམས་ཀྱིས་གསུངས ཟ། །ཞེས་དང་། དེ་ཕྱིར་རྟེན་
འབྱུང་རིགས་པ་འདི་ཡིས་ནི། ། ལྟ་ངན་དྲ་བ་མཐའ་དག་གཅོད་པར་བྱེད ། །ཅེས་གསུངས་
སོ། །གཉིས་པ་ནི། ང་ཆོས་ཅན། རང་བཞིན་གྱིས་མེད་དེ། རང་བཞིན་གྱིས་གྲུབ་པའི་
གཅིག་ཀྱང་མིན། ཐ་དད་ཀྱང་མིན་པའི་ཕྱིར་ཏེ། འཕགས་པ་ལྷས ༤། ཚིགས་ལས་སོར་མོ་
གཞན་མེད་དེ། །ཞེས་དང་། དབུ་མ་རྒྱན་ ་ ལས། བདག་དང་གཞན་སྨྲས་དངོས་འདི་
དག །ཡང་དག་པར་ནི་གཅིག་པ་དང་། །དུ་མའི་རང་བཞིན་བྲལ་བའི་ཕྱིར། །བདེན་པར་མེད་
དེ་གཟུགས་བརྙན་བཞིན། །ཞེས་གསུངས་། གསུམ་པ་ནི། ང་ཆོས་ཅན། རང་བཞིན་གྱིས་
སྐྱེ་བ་མེད་དེ། རྒྱུ་གཅིག་གིས་འབྲས་བུ་དུ་མ་ཁོ་ན་བྱེད་པ་ཡང་མིན། གཅིག་ཁོ་ན་བྱེད་པ་ཡང་
མིན། རྒྱུ་དུ་མས་འབྲས་བུ་དུ་མ་ཁོ་ན་བྱེད་པ་ཡང་མིན། གཅིག་ཁོ་ན་བྱེད་པ་ཡང་མིན་པའི་
ཕྱིར་ཏེ། དབུ་མ་བདེན་གཉིས་ཀྱི་འགྲེལ་པར ༦། །གཅིག་གིས་དུ་མའི་དངོས་མི་བྱེད།
།གཅིག་གིས་གཅིག་བྱེད་པ་ཡང་མིན། །དུ་མས་གཅིག་གིས་དངོས་མི་བྱེད། །དུ་མས་དུ་མ་
བྱེད་མ་ཡིན། ཞེས་གསུངས་སོ། ༈ བཞི་པ་ནི། ང་ཆོས་ཅན། རང་བཞིན་གྱིས་སྐྱེ་བ་མེད་
༡ སྡེ་བསྟན། དབུ་མ། ཙ། ཤོག ༦ ན། འཕྲེང་། ༦
༢ འཇུག་པ། སེམས་བསྐྱེད། ༦ ཚིགས་བཅད། ༥
༣ འཇུག་པ། སེམས་བསྐྱེད། ༦ ཚིགས་བཅད། ༡༥
༤ འཕགས་པ་ལྷའི་ལུང་དེ་སྐབས་འདིར་རགས་མ་སོང་བས་པར་ཐེངས་རྗེས་མར་བཅུག་ཆོག
༥ སྡེ་བསྟན། དབུ་མ། ས། ཤོག ༥༣. ན་ འཕྲེང་། ༡
༦ སྡེ་བསྟན། དབུ་མ། ས། ཤོག ༧ ན འཕྲེང་། ༦

108 ད བུ་མ་ཐར་འདོད་དེད་དཔོན།
དེ། རང་གི་རྒྱུ་དུས་ན་ཡོད་པའི་དངོས་པོ་རྣམས་ཐ་སྙད་དུའང་མི་སྐྱེ། རང་གི་རྒྱུ་དུས་ན་
མེད་པའི་འབྲས་བུ་རྣམས་དོན་དམ་པར་མི་སྐྱེ། ཡོད་པའི་འབྲས་བུ་རྣམས་དོན་དམ་པར་མི་སྐྱེ།
མེད་པའི་འབྲས་བུ་རྣམས་ཐ་སྙད་དུའང་མི་སྐྱེ་བའི་ཕྱིར་ཏེ། དབུ་མ་སྣང་བ་ལས། ཡོད་པ་རྣམ་
པར་མི་སྐྱེ་སྟེ། །མེད་པ་ནམ་མཁའི་པདྨ་བཞིན། །ཞེས་གསུངས་སོ།
༈ ལྔ་པ་འདི་ཉིད་འཆད་པར་བྱེད་པ་ལ། ས་ལུ་ལྗང་པའི་མདོ་ ༡ ལས། དགེ་
སློང་དག །མིང་དང་གཟུགས་ཀྱི་མྱུ་གུ་དེ་ཡང་བདག་གིས་མ་བྱས། གཞན་གྱིས་མ་བྱས།
གཉིས་ཀས་མ་བྱས། རྒྱུ་མེད་པར་ཡང་མིན་ནོ། །ཞེས་སོགས་གསུངས། འདིའི་དོན་འཆད་
པ་ལ་འདོད་པ་བརྗོད་པ་དང་། དེ་དགག་པ་གཉིས། དང་པོ་ལ། གྲངས་ཅན་ན་རེ། མྱུ་གུ་ས་
བོན་གྱི་དུས་ན་མེད་པར་ས་བོན་ལས་སྐྱེ་བར་མི་འདོད་པས་ས་བོན་གྱི་དུས་ན་མངོན་པར་མི་
གསལ་བའི་ཚུལ་གྱིས་ཡོད་ལ། ས་བོན་དོན་མེད་དུ་མི་འགྱུར་ཏེ། མྱུ་གུ་མངོན་པར་གསལ་བ་
སྐྱེད་པའི་དགོས་པ་ཡོད་པའི་ཕྱིར། ས་བོན་གྱི་དུས་ན་མྱུ་གུའི་བདག་ཉིད་རྫོགས་པར་གྲུབ་སྟེ།
ས་བོན་གྱི་དུས་ན་མྱུ་གུ་ལ་རྗེས་སུ་འགྲོ་བའི་སྤྱི་གཙོ་བོ་དེ་རྫོགས་པར་གྲུབ་པའི་ཕྱིར་ཏེ། སྤྱི་
གསལ་རྣམས་ཆ་མེད་རྫས་གཅིག་ཡིན་པའི་ཕྱིར། མྱུ་གུ་རང་གི་བདག་ཉིད་ལས་སྐྱེ་སྟེ། རང་
གི་བདག་ཉིད་དུ་གྱུར་པའི་སྤྱི་གཙོ་བོ་ལས་སྐྱེ་བའི་ཕྱིར་ཏེ། སྤྱི་གཙོ་བོ་དེ་རྣམ་འགྱུར་གྱི་དངོས་
པོ་ཀུན་གྱི་བྱེད་པ་པོ་ཡིན་པའི་ཕྱིར། མྱུ་གུ་དེ་ཉིད། དེ་ཉིད་ལས་སྐྱེ་བ་མིན་ཏེ། དེ་ཉིད། དེ་
དང་རྒྱུ་འབྲས་སུ་འགལ་བའི་ཕྱིར། ཞེས་ཟེར། རང་གི་མཚན་ཉིད་ཀྱིས་གྲུབ་པ་ཡོད་པར་
བཞེད་པའི་སྡེ་པ་རྣམས་ན་རེ། ས་སྨྱུག་རང་བཞིན་གྱིས་གྲུབ་པའི་གཞན་ཡིན་ཀྱང་རྒྱུ་འབྲས་
སུ་འཐད་དེ། གཞན་སྐྱེ་ཡོད་པའི་ཕྱིར་ཏེ། འབྲས་བུ་རྣམས་རང་ལས་རང་བཞིན་གྱིས་གཞན་
དུ་གྱུར་པའི་རྒྱུ་བཞི་ལས་སྐྱེ་བར་གསུངས་པའི་ཕྱིར། རྐྱེན་བཞི་ནི། རྒྱུའི་རྐྱེན་དང་།
༦ སྡེ་བཀའ། མདོ་སྡེ། ཚ། ཤོག ༡༡༨ འཕྲེང་། ༥

109 བཀྲས་ལྷུན་ཐོས་གླིང་གྲྭ་ཚང་།
དམིགས་པའི་རྐྱེན་དང་། བདག་པོའི་རྐྱེན་དང་། དེ་མ་ཐག་པའི་རྐྱེན་བཞིའོ། །ཞེས་ཟེར།
གཅེར་བུ་པ་ན་རེ་དངོས་པོ་རྣམས་བདག་གཞན་གཉིས་ཀ་ལས་སྐྱེ་སྟེ། རྫའི་བུམ་པ་ལྟ་བུ་
རང་གི་བདག་ཉིད་དུ་གྱུར་པའི་འཇིམ་པ་ལས་ཀྱང་སྐྱེ། རང་དང་བདག་ཉིད་གཞན་དུ་གྱུར་པའི་
འཁོར་ལོ་དང་དབྱུག་པ་སོགས་ལས་ཀྱང་སྐྱེ་བའི་ཕྱིར། སྐྱེས་བུ་རྣམས་བདག་ཉིད་དུ་གྱུར་
པའི་སྲོག་དབང་ལས་ཀྱང་སྐྱེ། རང་དང་བདག་ཉིད་གཞན་དུ་གྱུར་པའི་ཕ་མ་སོགས་ལས་ཀྱང་
སྐྱེ་བའི་ཕྱིར་ཟེར། རྒྱང་འཕེན་ན་རེ། འབྲས་བུ་རྣམས་རང་གི་རྒྱུ་རྐྱེན་ལས་ལྟོས་མེད་དུ་ངོ་བོ་
ཉིད་ཀྱིས་སྐྱེ་བ་ཡིན་ཏེ། དཔེར་ན་སྲན་མ་ཟླུམ་པོར་སྐྱེ་བ་ལ་སོགས་པ་བཞིན་ཟེར་ཏེ། སྲན་
ཟླུམ་ཚེར་མ་གཟེངས་རིང་རྣོ་བ་དང་། །ཉི་ཤར་ཆུ་བོ་ཐུར་དུ་འབབ་པ་དང་། །རྨ་བྱའི་མཇུག་མ་
མགྲིན་པའི་ཚོན་བཀྲ་རྣམས། །ངོ་བོ་ཉིད་ལས་བྱུང་སྟེ་རྒྱུ་ཡོད་མིན། །ཞེས་བཤད་པའི་ཕྱིར།
རང་སྡེ་བྱེ་བྲག་ཏུ་སྨྲ་བ་ན་རེ། མྱུ་གུ་ལྟ་བུ་གཅིག་སྐྱེ་བའི་ཚེ་རང་ཉིད་དང་། རང་ལས་རྫས་
གཞན་དུ་གྱུར་པའི་སྐྱེ་བ། གནས་པ་འཇིག་པ་ལ་སོགས་པ་སྐྱེའོ་ཟེར། མང་བཀུར་བ་ཁ་ཅིག་
ན་རེ། དེ་ཡང་ཆོས་དགེ་བའམ་ཉོན་མོངས་ཅན་གཅིག་སྐྱེ་ན་རང་དང་བཅོ་ལྔ་སྐྱེ་སྟེ། ཆོས་རང་
ཉིད་དང་། དེའི་སྐྱེ་བ་དང་རྒ་བ་དང་། གནས་པ་དང་། ལྡན་པ་དང་། མི་རྟག་པ་དང༌། ཉོན་
མོངས་ཅན་ཡིན་ན། ལོག་པའི་རྣམ་གྲོལ་དང་། དགེ་བ་ཡིན་ན། ཡང་དག་པའི་རྣམ་གྲོལ།
ངེས་འབྱུང་ཡིན་ན། དེའི་ངེས་འབྱུང་། ངེས་འབྱུང་མིན་ན། དེའི་ངེས་འབྱུང་མིན་པ། དེ་ལ་
དགེ་བ་འམ་ཉོན་མོངས་ཅན་དེ་གཙོ་བོ་དང་། དེའི་སྐྱེ་བ་ནས་ངེས་འབྱུང་གི་བར་ནི་འཁོར་
དང་། སྐྱེ་བའི་སྐྱེ་བ་ནས་ངེས་འབྱུང་མིན་པའི་ངེས་འབྱུང་མིན་པའི་བར་འཁོར་གྱི་འཁོར་ཡིན་
ལ། སྐྱེ་བའི་སྐྱེ་བ་དེ། རྩ་བའི་སྐྱེ་བ་འབའ་ཞིག་སྐྱེད་པར་བྱེད་ལ། རྩ་བའི་སྐྱེ་བས་སྐྱེ་བའི་
སྐྱེ་བའང་སྐྱེད་པར་བྱེད་པ་ཡིན་པའི་ཕྱིར་ཟེར། ཐལ་འགྱུར་བ་ལྟར་ན། མྱུ་གུ་སྐྱེ་འཇིག་གི་བྱ་
བ་ལ། མྱུ་གུའི་སྐྱེ་འཇིག་ཏུ་བཏགས་ལ། མྱུ་གུ་སྐྱེ་བའི་བྱ་བ་ནི་ས་བོན་གྱི་དུས་ན་ཡོད་ཀྱི།

110 _ དབུ་མ་ཐར་འདོད་དེད་དཔོན།
འཇིག་པའི་བྱ་བ་ས་བོན་གྱི་དུས་ན་མེད་པས། མྱུ་གུའི་སྐྱེ་བ་ས་བོན་གྱི་དུས་ན་ཡོད་ཅིང་།
འཇིག་པ་ས་བོན་གྱི་དུས་ན་མེད་དོ། །རྒྱས་པར་ནི། དུས་གསུམ་གྱི་རྣམ་གཞག་འཆད་པའི་
སྐབས་སུ་ཊིཀ་ཆེན་གཉིས་ཀྱི་རིགས་ལམ་བཀོད་པ་ལས་ཤེས་པར་བྱའོ། །
༈ 
གཉིས་པ་ལ་སློབ་དཔོན་སངས་རྒྱས་བསྐྱངས་ཀྱིས་ཇི་ལྟར་གསུངས་པའི་ཚུལ་
བཤད་པ། དེ་ལ་ལེགས་ལྡན་འབྱེད་ཀྱིས་སྐྱོན་བཟུང་བའི་ཚུལ། དེ་ཉིད་དཔལ་ལྡན་ཟླ་བས་
བཀག་པའི་ཚུལ་དང་གསུམ། དང་པོ་ནི། དེའི་འགྲེལ་པར ། དངོས་པོ་རྣམས་བདག་གི་
བདག་ཉིད་ལས་སྐྱེ་བ་མེད་དེ། དེ་དག་གི་སྐྱེ་བ་དོན་མེད་པའི་ཉིད་དུ་འགྱུར་བའི་ཕྱིར་དང་།
སྐྱེ་བ་ཐུག་པ་མེད་པར་འགྱུར་བའི་ཕྱིར། སྔ་མ་རྒྱས་པར་འཆད་པ་ལ། དངོས་པོ་བདག་གི་
བདག་ཉིད་དུ་ཡོད་པ་རྣམས་ལ། ཡང་སྐྱེ་བ་དགོས་པ་མེད་དོ། །ཕྱི་མ་རྒྱས་པར་འཆད་པ་ལ།
ཅི་སྟེ་ཡོད་ཀྱང་སྐྱེ་ན་ནམ་ཡང་མི་སྐྱེ་བར་མི་འགྱུར་རོ ། །ཞེས་གསུངས། གོ་བདེར་བརྗོད་
ན། མྱུ་གུ་ཆོས་ཅན། སླར་ཡང་སྐྱེ་བ་དོན་མེད་པར་ཐལ། ཡོད་པའི་ཕྱིར། སླར་ཡང་སྐྱེ་བ་
ཐུག་མེད་ཡིན་པར་ཐལ། ཡོད་པའི་ཕྱིར། ཞེས་པ་ཡིན་ཏེ། རིགས་པའི་རྒྱ་མཚོ་ ༣ ལས།
ཚིག་གསལ་ལས་ཀྱང་ཡང་གི་སྒྲ་སྨོས་ལ། འཇུག་པ་ལས་ཀྱང་། སྐྱེས་ཟིན་སླར་ཡང་སྐྱེ་བ་
ཡོངས་སུ་རྟོག་པར་འགྱུར་ན་ནི ༤། །ཞེས་གསུངས་པས་ཡོད་པ་དང་སླར་ཡང་སྐྱེ་བ་གཉིས་
འགལ་གྱི་ཡོད་པ་དང་སྐྱེ་བ་མི་འགལ་ལོ། །ཡོད་པ་དང་སྐྱེ་བ་ཐུག་བཅས་ཀྱང་དེ་དང་འདྲའོ།
།ཟླ་བས་ཐལ་བ་ལྡོག་པའི་དོན་དང་རང་མ་འབྲེལ་བར་བསྟན་པ་འདིས་ནི། ལེགས་ལྡན་གྱིས་
ཀྱང་སླར་ཡང་སྐྱེ་བ་དོན་མེད་དང་ཐུག་མེད་དུ་ཐལ་བ་འཕངས་པ་མ་དགོངས་པར། སྤྱིར་སྐྱེ་
༡ ཚིག་གསལ། ཐེའི་པར། དེབ། ཤོག ༠ འཕྲེང་། ༡༡
༢ ཚིག་གསལ། ཐེའི་པར། དེབ། ཤོག ༠ འཕྲེང་། ༡༢
༣ རྩ་ཤེས་ཊིཀ་ཆེན། ཐའི་པར། དེབ། ཤོག ༤༨ འཕྲེང་། ༢༡
༤ འཇུག་པ། སེམས་བསྐྱེད། ༦ ཚིགས་བཅད། ༩

111 བ ཀྲས་ལྷུན་ཐོས་གླིང་གྲྭ་ཚང་།
བ་དོན་མེད་དང་ཐུག་མེད་དུ་ཐལ་བ་འཕངས་པར་བཟུང་ནས་ལྡོག་དོན་ཁས་ལེན་དགོས་སོ་ཞེས་
སྨྲས་པར་བསྟན་ཏོ། །ཞེས་གསུངས་པའི་ཕྱིར། འོ་ན་ཐལ་བ་གཉིས་པོ་འདིའི་ཐལ་ཆོས་གང་།
དེ་ལྡོག་པའི་དོན་ནི་ཇི་ལྟ་བུ། ཐལ་ཆོས་ལྡོག་པའི་དོན་གྲངས་ཅན་གྱིས་ཁས་བླངས་ཚུལ།
རང་གིས་ཁས་མ་བླངས་པའི་ཚུལ་ཇི་ལྟར་ཞེ་ན། སླང་ཡང་སྐྱེ་བ་དོན་མེད་དང་ཐུག་མེད་ནི་
འདིའི་ཐལ་ཆོས་ཡིན་ཞིང་། གྲངས་ཅན་ལ་དངོས་འགལ་ལ་སོང་ལ། སླར་ཡང་སྐྱེ་བ་དོན་
བཅས་དང་། ཐུག་བཅས་ནི། ཐལ་ཆོས་ལྡོག་པའི་དོན་ཡིན་ལ། འདི་ཉིད་གྲངས་ཅན་གྱིས་
ཁས་བླངས་ཏེ། གྲངས་ཅན་གྱིས་མྱུ་གུ་ས་བོན་གྱི་དུས་ན་ཡོད་ཀྱང་སླར་ཡང་ས་བོན་ལས་སྐྱེ་
བར་ཁས་བླངས་པའི་ཕྱིར། སླར་ཡང་སྐྱེ་བ་དོན་བཅས་དང་ཐུག་བཅས་ཁོ་བོ་ཅག་གིས་ཁས་
མ་བླངས་ཏེ། རང་ལས་བདག་སྐྱེ་ཡོད་པར་ཁས་བླངས་པ་དང་། རང་བཞིན་གྱིས་ཡོད་པ་
ཁས་བླངས་པའི་དམ་བཅའ་མེད་པའི་ཕྱིར་ཏེ། ཚིག་གསལ་ ༡ ལས་། ཐལ་བར་འགྱུར་བ་
ལྡོག་པའི་དོན་དང་། ཕ་རོལ་པོ་ཉིད་འབྲེལ་པ་ཡིན་གྱི། ཁོ་བོ་ཅག་ལ་ནི་མ་ཡིན་ཏེ། རང་ལ་
དམ་བཅའ་བ་མེད་པའི་ཕྱིར། ཞེས་གསུངས་ཤིང་། རྩ་ཤེའི་ཊིཀ་ཆེན་ ༢ ལས་ཀྱང་མྱུ་གུ་ལ་
རང་གི་ངོ་བོས་གྲུབ་པའི་རང་བཞིན་ཡོད་པ་ཁས་ལེན་པ་ན། ས་བོན་ལ་བརྟེན་ནས་འབྱུང་བར་
མི་འགྱུར་ཏེ། རང་གི་ངོ་བོས་ཡོད་པའི་ཕྱིར་ཞེས་པའི་ཐལ་བ་འཕེན་པ་ལྟ་བུ་ལ་ནི། བརྟེན་
ནས་འབྱུང་བའི་ཕྱིར་མྱུ་གུ་ལ་རང་གི་ངོ་བོས་གྲུབ་པའི་རང་བཞིན་མེད་དོ་ཞེས་ཐལ་ཆོས་ལྡོག་
པ་རྟགས་སུ་བྱས་ནས་ཐལ་རྟགས་ལྡོག་པའི་དམ་བཅའ་སྒྲུབ་པ་ཤིན་ཏུ་མང་ངོ་། ཞེས་
གསུངས་པའི་ཕྱིར། དེས་ན་སྒྲ་ཆོས་ཅན། མ་བྱས་པར་ཐལ། རྟག་པ་ཡིན་པའི་ཕྱིར། ཞེས་
འཕངས་པའི་ཚེ་མ་བྱས་པ་ཐལ་ཆོས། བྱས་པ་ཆོས་ལོག །རྟག་པ་གཏན་ཚིགས་མི་རྟག་པ་
༡ སྡེ་བསྟན། དབུ་མ། འ། ཤོག ༧ བ་ འཕྲེང་། ༧ ་
༢ ཝར་ཎ་པར། དེབ། ཤོག ༥༥ འཕྲེང་། ༣

112 དབུ་མ་ཐར་འདོད་དེད་དཔོན།
རྟགས་ལོག་ཡིན་པར་ཐལ། མྱུ་གུ་ཆོས་ཅན། རྟེན་འབྱུང་མིན་པར་ཐལ། རང་གི་ངོ་བོས་
ཡོད་པའི་ཕྱིར་ཞེས་འཕངས་པའི་ཚེ། རྟེན་འབྱུང་ཐལ་ཆོས་ལོག་པ། རང་གི་ངོ་བོས་གྲུབ་པའི་
རང་བཞིན་མེད་པ་ཐལ་རྟགས་ལོག་པ་ཡིན་པའི་ཕྱིར་ཏེ། ཐལ་འགྱུར་དེའི་ཐལ་ཆོས་ལྡོག་པ་
རྟགས་སུ་བཀོད་ན་མྱུ་གུའི་སྟེང་དུ་ཐལ་འགྱུར་དེའི་ཐལ་རྟགས་ལོག་པ་སྒྲུབ་པར་གསུངས་
པའི་ཕྱིར། རྩ་བའི་གསལ་བ་ཁས། སངས་རྒྱས་བསྐྱངས་ཀྱིས་འཕངས་པའི་ཐལ་འགྱུར་དང་
] དེའི་ཐལ་ཆོས་དང་། དེ་ལོག་པའི་དོན་དང། དེའི་ཐལ་རྟགས་དང་། དེ་ལོག་པའི་དོན་ལ་
བློ་རྩེ་གཏད་རྒྱུ་མེད་པའི་རྩ་ཤེའི་ཐལ་ལྡོག་དཀའོ་ཞེས་བཅལ་རྒྱུགས་བྱེད་པ་ནི། ཐལ་ལྡོག་
ཆེར་འགྲོ་ཉེན་བདོག་པས། མཁས་པའི་དེད་དཔོན་དང་ལུང་རིགས་ཀྱི་གྲུ་གཟིངས་ལ་བརྟེན་
ནས། རིགས་པའི་རྒྱ་མཚོར་ཞུགས་ཏེ་གུས་པས་བརྟེན་ན་ལེགས་སོ། །ཕྱི་མ་གསུམ་འགོག་
ཚུལ། སློབ་དཔོན་སངས་རྒྱས་བསྐྱངས་ཀྱིས་གསུངས་ཚུལ་དང་། གཞན་སྡེ་བཀག་པ་ལ་
ལེགས་ལྡན་འབྱེད་ཀྱིས་སྐྱོན་བརྗོད་མཛད་ཚུལ་རྣམས་ནི་མང་བས་འཇིགས་པས་མ་བྲིས་སོ།
༈ གཉིས་པ་ལ་བཤད་བྱའི་ལུང་དགོད་པ་དང་། ལུང་གི་དོན་བཤད་པ་གཉིས།
དང་པོ་ནི། དེ་ནི་རིགས་པ་མིན་ཏེ། གཏན་ཚིགས་དང་དཔེ་མ་བརྗོད་པའི་ཕྱིར་དང་། གཞན་
གྱིས་སྨྲས་བའི་ཉེས་པ་མ་བསལ་བའི་ཕྱིར་དང་། ཐལ་བར་འགྱུར་བའི་ཚིག་ཡིན་པའི་ཕྱིར།
སྐབས་ཀྱི་དོན་ལས་ལྡོག་པས་བསྒྲུབ་པར་བྱ་བ་དང་། དེའི་ཆོས་ལྡོག་པའི་དོན་མངོན་པས་
དངོས་པོ་རྣམས་གཞན་ལས་སྐྱེ་བར་འགྱུར་བ་དང་སྐྱེ་བའི་འབྲས་བུ་དང་བཅས་པ་ཉིད་དུ་
འགྱུར་བ་དང་། སྐྱེ་བ་ཐུག་པ་ཡོད་པར་འགྱུར་བའི་ཕྱིར་གྲུབ་པའི་མཐའ་དང་འགལ་བར་
འགྱུར་རོ་ཞེས་སྐྱོན་སྨྲའོ །ཞེས་ཚིག་གསལ་ལས་གསུངས། ཤེས་རབ་སྒྲོན་མར ། .
༡ སྡེ་བསྟན། དབུ་མ། འ། ཤོག ༥ བ། འཕྲེང་། ༣
༢ སྡེ་བསྟན་ དབུ་མ། ཚ། ཤོག ༤༩ ན། འཕྲེང་། ༧

113 བཀྲས་ལྷུན་ཐོས་གླིང་གྲྭ་ཚང་།
གཞན་རྣམས་འདྲ་བ་ལ། གླགས་ཡོད་པའི་ཚིག་ཡིན་པའི་ཕྱིར་རོ། །ཞེས་གསུངས་སོ།
༈ གཉིས་པ་ནི། ཊིཀ་ཆེན་ ༡ ལས་ལེགས་ལྡན་འབྱེད་ཀྱིས་དེ་ནི་མི་རིགས་ཏེ། སྦྱོར་བ་
དེས་བདག་སྐྱེ་མེད་པར་སྒྲུབ་པའི་རྟགས་དང་དཔེ་གང་ཡང་མ་བརྗོད་པས། དམ་བཅས་པ་
གྲངས་ཅན་གྱིས་བདག་ལས་ཞེས་པའི་དོན་འབྲས་བུ་གསལ་བའི་
ཙམ་དུ་ཟད་པའི་ཕྱིར་དང་། 
བདག་ཉིད་ལས་ཡིན་ན་ནི། གྲུབ་ཟིན་སྒྲུབ་པ་དང་། རྒྱུ་མི་གསལ་བ་ནུས་པའི་བདག་ཉིད་ལས་
ཡིན་ན་ནི། སྐྱེ་ལྡན་ཐམས་ཅད་དེ་ལས་སྐྱེ་བ་དེ་ཁོ་ན་ཡིན་པས་འགལ་བར་འགྱུར་རོ། །ཞེས་
དམ་བཅའ་ལ་བརྟགས་ནས་སྐྱོན་བརྗོད་པ་མ་བསལ་བའི་ཕྱིར་རོ། །རྒོལ་པ་གཞན་གྱི་ཀླན་
ཀའི་གླགས་ཡོད་པའི་ཚིག་ཡིན་པར་ཡང་མི་རིགས་ཞེས་དང་གླགས་ཡོད་པར་ཇི་ལྟར་འགྱུར་
ན། སྐབས་ཀྱི་དོན་སྦྱོར་བ་དེ་ལས་ལྡོག་པར་འགྱུར་རོ། །སྐབས་ཀྱི་དོན་ལས་ལྡོག་པས་
གླགས་ཡོད་པའི་ཚིག་ཏུ་འགྱུར་ཚུལ་ནི། དངོས་པོ་བདག་གི་བདག་ཉིད་ལས་སྐྱེ་བ་མེད་དེ་
ཞེས་པའི་བསྒྲུབ་པར་བྱ་བ་ལྡོག་པའི་དོན་མངོན་པས་དངོས་པོ་རྣམས་གཞན་ལས་སྐྱེ་བ་དང་།
བསྒྲུབ་བྱའི་ཆོས་རྟགས་ལྡོག་པའི་དོན་མངོན་པས། སྐྱེ་བ་དོན་བཅས་དང་ཐུག་བཅས་སུ་
འགྱུར་བས། རང་གི་གྲུབ་པའི་མཐའ་དང་འགལ་བར་འགྱུར་བའི་སྐྱོན་ཡོད་ཅེས་ཟེར་རོ།
དོན་དང་ཐུག་མེད་ཀྱང་རྟགས་མིན་ལ། བདག་སྐྱེ་ཡོད་ན་དོན་དང་ཐུག་མེད་ཀྱང་རྟགས་སུ་མི་
རུང་། དེ་རྩོད་གཞིའི་སྟེང་དུ་གྲུབ་ན་བསྒྲུབ་བྱ་གྲུབ་དགོས་པའི་ཕྱིར་རོ། །དེས་ན་ལྡོག་དོན་
གཉིས་རྟགས་སོ། །དངོས་ཟིན་གྱི་རྟགས་ལྡོག་དགོས་ན་དངོས་ཟིན་གྱི་དམ་བཅའ་ཡང་ལྡོག་
དགོས་ཏེ། མཚུངས་པའི་ཕྱིར་རོ། །དེ་ལ་རྟགས་ལྡོག་པ་ལྟར་བྱར་མེད་པས། བདག་སྐྱེ་རྣམ་
པར་བཅད་ཙམ་མིན་པར་ལྡོག་པའི་དོན་ནོ། །འདི་ཐལ་ཆོས་ཀྱི་རྟགས་ལྡོག་པ་མིན་ཏེ། བསྒྲུབ་
པར་བྱ་བ་ལྡོག་པས། ཞེས་བཤད་པའི་ཕྱིར་དང་། བདག་སྐྱེ་མེད་པ་རྟགས་སུ་མ་སྨྲས་པའི་
༢ ཐའི་པར། དེབ། ཤོག ༤༦ འཕྲེང་། ༡༡

114 དབུ་མ་ཐར་འདོད་དེད་དཔོན།
ཕྱིར་རོ། །དེའི་ཚེ་སྐྱེ་བ་དོན་དང་ཐུག་བཅས་ཡིན་པའི་ཕྱིར་དངོས་པོ་རྣམས་བདག་སྐྱེ་རྣམ་
པར་བཅད་པ་ཙམ་མིན་ནོ། །ཞེས་པས་གཞན་ལས་སྐྱེ་བར་འགྱུར་རོ། །དེ་ལྟ་ན། བདག་ལས་
མིན། ཞེས་པའི་དོན་བདག་སྐྱེ་རྣམ་པར་བཅད་ཙམ་ཡིན་པའི་གྲུབ་མཐའ་དང་འགལ་ལོ།
།ཞེས་དང་། སྐྱེ་བ་དོན་དང་ཐུག་མེད་རྟགས་སུ་བཀོད་པར་འདོད་ན་གཏན་ཚིགས་མ་བརྗོད་
ཅེས་པ་མི་འཐད་དོ་ཞེ་ན། དེ་ནི་བདག་སྐྱེ་མེད་པ་སྒྲུབ་ནུས་པའི་རྟགས་མ་བརྗོད་པ་ལ་འདོད་
པས། དེའི་ལུགས་ལ་མི་འགལ་ལོ་ཞེས་ཊིཀ་ཆེན་ ༡ ལས་གསུངས་པའི་དགོངས་པ་གོ་
བདེར་བརྗོད་ན། ལེགས་ལྡན་འབྱེད་ཀྱིས་སངས་རྒྱས་བསྐྱངས་ཀྱི་དགོངས་པ་བླངས་པའི་
ཚུལ་ནི། དངོས་པོ་རྣམས་ཆོས་ཅན། བདག་སྐྱེ་རྣམ་པར་བཅད་ཙམ་མིན་ཏེ། སྐྱེ་བ་དོན་མེད་
དང་ཐུག་མེད་རྣམ་པར་ལོག་ནས་དོན་བཅས་དང་ཐུག་བཅས་ཡིན་པའི་ཕྱིར། ཞེས་པ་ཡིན་ཏེ།
སྐྱེ་བ་དོན་མེད་དང་ཐུག་མེད་ཀྱང་སྦྱོར་བ་དེའི་གཏན་ཚིགས་མིན། བདག་སྐྱེ་ཡོད་ན་སྐྱེ་བ་དོན་
དང་ཐུག་མེད་ཀྱང་སྦྱོར་བ་དེའི་གཏན་ཚིགས་མིན་པའི་ཕྱིར་ཏེ། དངོས་པོ་རྣམས་ལ་བདག་སྐྱེ་
ཡོད་ན། སྐྱེ་བ་དོན་དང་ཐུག་མེད་དུ་ཚད་མས་གྲུབ་ན། དངོས་པོ་རྣམས་ལ་བདག་སྐྱེ་མེད་པར་
ཡང་གྲུབ་དགོས་པའི་ཕྱིར། དེས་ན་སྔར་གྱི་སྦྱོར་བ་དེ་ནི་མི་རིགས་ཏེ་གནོད་བྱེད་དུ་མ་ཡོད་
པའི་ཕྱིར་སྙམ་དུ་སེམས་སོ། །ཇི་ལྟར་ན་དངོས་པོ་རྣམས་བདག་གི་བདག་ཉིད་ལས་སྐྱེ་བ་མེད་
དེ་ཞེས་སོགས་ཀྱི་སྦྱོར་ངག་ཆོས་ཅན། དངོས་པོ་རྣམས་ལ་བདག་སྐྱེ་མེད་པར་སྒྲུབ་ནུས་པ་
རིགས་པ་མིན་པར་ཐལ། དངོས་པོ་རྣམས་ལ་བདག་སྐྱེ་མེད་པར་སྒྲུབ་ནུས་ཀྱི་རང་རྒྱུད་ཀྱི་དཔེ་
རྟགས་མ་བརྗོད་པའི་ཕྱིར། ཊིཀ་ཆེན་ ༡ ལས། རང་རྒྱུད་ཀྱི་དཔེ་རྟགས་བརྗོད་མི་དགོས་པ་
དང༌། དབུ་མ་པས་རང་རྒྱུད་ཁས་བླངས་པར་མི་རིགས་པའི་ཕྱིར་ཞེས་བཤད་པའི་སྔ་མ་ལྟར་
༡ རྩ་ཤེས་ཊིཀ་ཆེན། ཐའི་པར། དེབ། ཤོག ༤༧ འཕྲེང་། ༡
༢ ཐའི་པར། དེབ། ཤོག ༤༧ འཕྲེང་། ༡༩

115 བ ཀྲས་ལྷུན་ཐོས་གླིང་གྲྭ་ཚང་།
ངོ། །གཞན་ཡང་། དངོས་པོ་རྣམས་ཞེས་སོགས་ཀྱི་སྦྱོར་བ་ཆོས་ཅན། དངོས་པོ་རྣམས་ལ་
བདག་སྐྱེ་མེད་པར་སྒྲུབ་ནུས་མིན་པར་ཐལ། དངོས་པོ་རྣམས་ལ་བདག་སྐྱེ་མེད་པའི་རང་རྒྱུད་
ཀྱི་དམ་བཅའ་བཞག་པ་ལ་གྲངས་ཅན་གྱིས་བརྟགས་ནས་སྐྱོན་བརྗོད་པའི་ཉེས་པ་མ་བསལ་
བའི་ཕྱིར། གྲངས་ཅན་ན་རེ། དངོས་པོ་རྣམས་ཞེས་སོགས་བཤད་པ་མི་འཐད་པར་ཐལ།
འདི་ལ་དགོས་ནུས་མེད་པའི་སྐྱོན་ཡོད་པའི་ཕྱིར་ཏེ། དངོས་པོ་རྣམས་འབྲས་བུ་མངོན་པར་
གསལ་བའི་བདག་ཉིད་ལས་མི་སྐྱེ་བར་ནི་སྒྲུབ་མི་དགོས། རྒྱུ་མི་གསལ་བ་ནུས་པའི་བདག་
ཉིད་ལས་མི་སྐྱེ་བར་སྒྲུབ་མི་ནུས་པའི་ཕྱིར། གཞན་ཡང་། དེ་ནི་རིགས་པ་མིན་ཏེ། དེ་ནི་རྒོལ་
བ་གཞན་གྱི་ཀླན་ཀའི་གླགས་ཡོད་པའི་ཚིག་ཡིན་པའི་ཕྱིར་རོ། །སྦྱོར་བ་དེའི་བསྒྲུབ་པར་བྱ་བ་
ལྡོག་པའི་དོན་ཁས་ལེན་དགོས་པར་མངོན་པས་དངོས་པོ་རྣམས་གཞན་ལས་སྐྱེ་བ་འཕངས་
པར་འགྱུར་བའི་ཕྱིར། སྦྱོར་བ་འདིའི་དངོས་ཟིན་གྱི་དམ་བཅའ་བདག་སྐྱེ་རྣམ་པར་བཅད་ཙམ་
ལྡོག་དགོས་ཏེ། སྦྱོར་བ་དེའི་དངོས་ཟིན་གྱི་རྟགས་སྐྱེ་བ་དོན་མེད་དང་ཐུག་མེད་ལྡོག་དགོས་པ་
གང་ཞིག ། རྒྱུ་མཚན་མཚུངས་པའི་ཕྱིར། དངོས་ཟིན་གྱི་དམ་བཅའ་ལོག་པ་དེ་ལས་སྐྱེ་བ་དོན་
མེད་དང་ཐུག་མེད་ཀྱི་རྟགས་ལོག་ནས་དོན་བཅས་དང་ཐུག་བཅས་སུ་འགྱུར་བ་ལྟར་བྱར་མེད་
དེ། དངོས་པོ་རྣམས་བདག་སྐྱེ་མེད་པའི་དངོས་ཟིན་གྱི་དམ་བཅའ་ལོག་ནས་བདག་སྐྱེ་ཡོད་
པར་མི་རིགས་པའི་ཕྱིར། དེས་ན་དངོས་པོ་རྣམས་ལ་བདག་སྐྱེ་མེད་པར་སྒྲུབ་པ་དངོས་ཀྱི་དམ་
བཅའ། བདག་སྐྱེ་རྣམ་པར་བཅད་ཙམ་མིན་པ་དེ་དངོས་ཟིན་གྱི་དམ་བཅའ་ལོག་པའི་དོན་ཡིན་
པར་ཐལ། དངོས་པོ་རྣམས་ལ་བདག་སྐྱེ་མེད་པ་རྣམ་པར་བཟློག་ནས་བདག་སྐྱེ་ཡོད་པ་དེ།
འདིའི་དངོས་ཟིན་གྱི་དམ་བཅའ་ལྡོག་པའི་དོན་མིན་པའི་ཕྱིར། འདོད་ན། དངོས་པོ་རྣམས་ལ་
བདག་སྐྱེ་མེད་པར་སྒྲུབ་དགོས་པའི་དངོས་ཟིན་གྱི་དམ་བཅའ་བདག་སྐྱེ་རྣམ་པར་བཅད་ཙམ་དུ་
འདོད་པའི་གྲུབ་པའི་མཐའ་དང་འགལ་ཏེ། འདོད་པའི་ཕྱིར། བསྒྲུབ་པར་བྱ་བ་ལྡོག་པའི་དོན་

116 དབུ་མ་ཐར་འདོད་དེད་དཔོན།
མངོན་པས་ཞེས་པ་འདིས་ཐལ་ཆོས་ཀྱི་རྟགས་ལྡོག་པར་བསྟན་པ་མིན་ཏེ། བསྒྲུབ་པར་བྱ་བ་
ལྡོག་པས་ཞེས་དངོས་སུ་འབྱུང་ཞིང་། བདག་སྐྱེ་མེད་པ་སྦྱོར་བ་དེའི་རྟགས་སུམ་འཕངས་ལ་
སྒྲུབ་ཆོས་སུ་འཕངས་ཤིང་། དེའི་ཆོས་ལྡོག་པའི་དོན་མངོན་ཞེས་པ་འདིས། སྦྱོར་བ་དེའི་
དངོས་ཟིན་གྱི་གཏན་ཚིགས་ལྡོག་པར་བསྟན་པའི་ཕྱིར། མདོར་ན། དངོས་པོ་རྣམས་བདག་
ལས་སྐྱེ་བ་མེད་དེ། ཞེས་སོགས་ཀྱི་སྦྱོར་ངག་འདིས་བདག་སྐྱེ་བཀག་ཤུལ་དུ་གཞན་སྐྱེ་
འཕངས་པར་ཐལ། འདིས་བདག་སྐྱེ་ནི་བཀག་སྐྱེ་བ་དོན་བཅས་དང་ཐུག་བཅས་རྟགས་སུ་
འཕངས་པའི་སྒོ་ནས་དངོས་པོ་རྣམས་སྐྱེ་བར་འཕངས་པའི་ཕྱིར། ཁྱབ་སྟེ། སྐྱེ་ཚུལ་གཉིས་
སུ་ཁ་ཚོན་ཆོད་པའི་ཕྱིར། འདོད་ན། དངོས་པོ་རྣམས་ལ་བདག་སྐྱེ་མེད་པའི་དམ་བཅའ་དེ།
བདག་སྐྱེ་རྣམ་པར་བཅད་ཙམ་མིན་པར་ཐལ། འདོད་པའི་ཕྱིར། འདོད་ན་སྔར་ལྟར་འགལ་ལོ་
སྙམ་དུ་སེམས་སོ། །སྐྱེ་ཚུལ་གཉིས་སུ་མ་ངེས་ཏེ། མཐའ་བཞིའི་སྐྱེ་བ་གང་ཡང་མེད་པའི་
ཕྱིར་ཏེ། རང་བཞིན་གྱིས་སྐྱེ་བ་མེད་པའི་ཕྱིར། ཁ་ཅིག་ན་རེ། ལེགས་ལྡན་འབྱེད་ཀྱིས་
སངས་རྒྱས་བསྐྱངས་ལ། དངོས་པོ་རྣམས་ལ་གཞན་སྐྱེ་ཡོད་པར་ཐལ་བ་འཕངས་པར་འདོད་
པ་ནི་མི་རིགས་ཏེ། ལེགས་ལྡན་འབྱེད་གཞན་སྐྱེ་ཡོད་པར་བཞེད་ཅིང་། སངས་རྒྱས་
བསྐྱངས་གཞན་སྐྱེ་མེད་པར་བཞེད་པ་ལེགས་ལྡན་འབྱེད་ཀྱིས་མ་དགོངས་པར་བཤད་པའི་ཕྱིར་
ཏེ། སངས་རྒྱས་བསྐྱངས་རང་རྒྱུད་ཀྱི་རྟགས་ཡང་དག་མེད་པར་བཞེད་པ་ལེགས་ལྡན་འབྱེད་
ཀྱིས་མ་དགོངས་པར་བཞེད་པའི་ཕྱིར། གཏན་ཚིགས་དང་དཔེ་མ་བརྗོད་པའི་ཕྱིར་ཞེས་པ་མི་
འཐད་པར་ཐལ། སྔར་བཤད་ཀྱི་སྦྱོར་ངག་དེས་སྐྱེ་བ་དོན་བཅས་ཐུག་བཅས་རྟགས་སུ་
འཕངས་པར་ལེགས་ལྡན་བཞེད་པའི་ཕྱིར་སྙམ་ན། དངོས་པོ་རྣམས་ལ་བདག་སྐྱེ་འགོག་ནུས་
གྱི་གཏན་ཚིགས་སྔར་བཤད་ཀྱི་སྦྱོར་ངག་དེས་མ་འཕངས་པར་ལེགས་ལྡན་འབྱེད་བཞེད་པར་
བསྟན་པ་ཙམ་མོ། །གལ་ཏེ་བདག་ཉིད་ཆེན་པོ་ལེགས་ལྡན་འབྱེད། སྐྱེ་བ་དོན་བཅས་དང་

117 བཀྲས་ལྷུན་ཐོས་གླིང་གྲྭ་ཚང་།
ཐུག་བཅས་དངོས་པོ་རྣམས་ལ་བདག་སྐྱེ་མེད་པར་སྒྲུབ་པའི་མ་དམིགས་པའི་རྟགས་ཡང་དག་
སྔར་བཤད་པ་དེ་རྣམས་ལེགས་ལྡན་འབྱེད་ཀྱི་དགོངས་པར་རིགས་
ཏུ་མི་བཞེད་པར་ཐལ། 
དེ་ལྟ་བུ་དེ་སྐྱེ་བ་དོན་བཅས་ཐུག་བཅས་དེ་སྒྲུབ་ཀྱི་རྟགས་ཡང་དག་ཏུ་མི་
པའི་ཕྱིར། འདོད་ན། 
བཞེད་པར་ཐལ། འདོད་པའི་ཕྱིར། འདོད་ན། དེ་ལྟ་བུ་དེ་སྐྱེ་བ་དོན་བཅས་ཐུག་བཅས་དེ་སྒྲུབ་
ཀྱི་རྟགས་ལྟར་སྣང་གསུམ་པོ་གང་རུང་དུ་བཞེད་པར་ཐལ། འདོད་པའི་ཕྱིར། འདོད་ན། དེ་
ལྟ་བུ་དེ་སྐྱེ་བ་དོན་བཅས་ཐུག་བཅས་མྱུ་གུ་མི་རྟག་པར་སྒྲུབ་པའི་རྟགས་ལྟར་སྣང་གསུམ་པོ་
གང་རུང་དུ་འདོད་པར་ཐལ། འདོད་པའི་ཕྱིར། ཞེས་བརྗོད་ན་ལན་ཐེབས་དཀའ་བར་འདུག་
། མཁས་
པས་སྔར་བཤད་པ་རྣམས་ཀྱང་མཐའ་གཞན་འགོག་པ་ལ་སྦྱར་ན་སྙམ་དུ་སེམས་ཏེ
པ་སྔ་མ་རྣམས་ཀྱི་གསུངས་ཚུལ་དང་འགལ་དོགས་འདུག་པས་དཔྱད་པར་བྱའོ
༈ གསུམ་པ་ནི། གཏན་ཚིགས་དང་དཔེ་མ་བརྗོད་པའི་ཕྱིར། ཞེས་བཤད་པ་མི་
རང་རྒྱུད་ཀྱི་དཔེ་རྟགས་ཁས་ལེན་པ་མི་རིགས་པའི་
རིགས་པར་ཐལ། དབུ་མ་པ་ཡིན་ན། 
རང་བཞིན་གྱིས་ཡོད་པའི་ཕྱོགས་ཁས་ལེན་པ་མི་རིགས་པའི་ཕྱིར། གཞན་གྱིས་
ཕྱིར་ཏེ། 
། སངས་རྒྱས་
སྨྲས་པའི་ཉེས་པ་མ་བསལ་བའི་ཕྱིར་ཞེས་བཤད་པ་མི་འཐད་པར་ཐལ
བསྐྱངས་ཀྱིས་རང་རྒྱུད་ཀྱི་དམ་བཅའ་བཞག་པ་ལ་སྐྱོན་སྤོང་མཛད་མི་དགོས་པའི་ཕྱིར་ཏེ
དེས་རང་རྒྱུད་ཀྱི་དམ་བཅའ་མ་བཞག་པའི་ཕྱིར། སློབ་དཔོན་སངས་རྒྱས་བསྐྱངས་ཆོས་ཅན།
དངོས་པོ་རྣམས་ལ་བདག་སྐྱེ་འགོག་པའི་རང་རྒྱུད་ཀྱི་དཔེ་རྟགས་དང་དམ་བཅའ་མེད་ཀྱང་
དངོས་པོ་རྣམས་ལ་བདག་སྐྱེ་འགོག་མི་ནུས་པའི་སྐྱོན་མེད་པར་ཐལ། གྲངས་ཅན་ལ་ཁས་
བླངས་ནང་འགལ་གྱི་ཐལ་འགྱུར་བརྗོད་པ་ཙམ་གྱིས་དངོས་པོ་རྣམས་ལ་བདག་སྐྱེ་འགོག་ནུས་
དེ་ལྟ་མིན་ན་རང་རྒྱུད་ཀྱི་དཔེ་རྟགས་བཀོད་པས་ཀྱང་དངོས་པོ་རྣམས་ལ་བདག་
པའི་ཕྱིར་ཏེ། 
སྐྱེ་དགག་མི་ནུས་དགོས་པའི་ཕྱིར། གཞན་ལ་གྲགས་ཀྱི་གཏན་ཚིགས་སྐབས་འདིར་འགོད་

118 ད བུ་མ་ཐར་འདོད་དེད་དཔོན།།
རིགས་པ་ལས་མ་བཀོད་པའི་ཉེས་པ་ཡོད་དོ་ཞེ་ན། དེ་ཡང་ཡོད་པ་མིན་པར་ཐལ། མྱུ་གུ་ཆོས་
ཅན། སླང་ཡང་ས་བོན་ལས་སྐྱེ་བ་དོན་དང་ཐུག་མེད་ཡིན་པར་ཐལ། ས་བོན་གྱི་དུས་སུ་
རྫོགས་པར་གྲུབ་པའི་ཕྱིར། དཔེར་ན། མངོན་པར་གསལ་བའི་མྱུ་གུ་སླར་ཡང་ས་བོན་ལས་
སྐྱེ་བ་དོན་མེད་པ་བཞིན་ཞེས་སོགས་ཀྱི་གཞན་ལ་གྲགས་ཀྱི་གཏན་ཚིགས་བསྟན་པའི་ཕྱིར་ཏེ
དེ་ལྟ་བུ་དེས་ནི་མྱུ་གུ་ཆོས་ཅན། ས་བོན་གྱི་དུས་ན་རྫོགས་པར་ཡོད་པ་མིན་ཏེ། ས་བོན་ལས་སྐྱེ་
བ་དོན་དང་བཅས་པའི་ཕྱིར་ཏེ། དཔེར་ན་མངོན་པར་གསལ་བའི་མྱུ་གུ་བཞིན། གླགས་ཡོད་
པའི་ཚིག་ཡིན་པའི་ཕྱིར་ཞེས་སོགས་བཤད་པ་མི་འཐད་པར་ཐལ། དངོས་པོ་རྣམས་བདག་
ལས་སྐྱེ་བ་མེད་དེ། ཞེས་སོགས་ཀྱིས་སྐྱེ་བ་དོན་བཅས་དང་ཐུག་བཅས་དངོས་པོ་རྣམས་ལ་
བདག་སྐྱེ་འགོག་པའི་རང་རྒྱུད་ཀྱི་རྟགས་ཡང་དག་ཏུ་འཕངས་པའི་རྒྱུ་མཚན་གྱིས་དངོས་པོ་
རྣམས་ཆོས་ཅན། བདག་ལས་སྐྱེ་བ་མེད་དེ། སྐྱེ་བ་དོན་བཅས་དང་ཐུག་བཅས་ཡིན་པའི་ཕྱིར།
ཞེས་པའི་སྦྱོར་ངག་གི་སྐབས་ཀྱི་དོན་ལས་ལྡོག་པ་སོགས་ཀྱི་སྐྱོན་རྣམས་ཡོད་པ་མིན་པའི་ཕྱིར་
ཏེ། དངོས་པོ་རྣམས་བདག་ལས་སྐྱེ་བ་མེད་དེ། ཞེས་སོགས་ཀྱིས་སྐྱེ་བ་དོན་བཅས་དང་ཐུག་
བཅས་དངོས་པོ་རྣམས་ལ་བདག་སྐྱེ་འགོག་པའི་གཏན་ཚིགས་སུ་མ་འཕངས་ཤིང་
། གྲངས་
ཅན་ལ་ཁས་བླངས་ནང་འགལ་བརྗོད་པའི་སྒོ་ནས་དངོས་པོ་རྣམས་ལ་བདག་སྐྱེ་ཡོད་དོ་ཞེས་
པའི་གྲངས་ཅན་གྱི་དམ་བཅའ་ཡང་དག་ཡིན་པ་བཀག་ཙམ་ཡིན་པའི་ཕྱིར་ཏེ། སློབ་དཔོན་
སངས་རྒྱས་བསྐྱངས་ལ་སྦྱོར་ངག་དེས་དངོས་པོ་རྣམས་ལ་བདག་སྐྱེ་འགོག་པའི་གཏན་
ཚིགས་བརྗོད་འདོད་མེད་ཅིང་། དངོས་པོ་རྣམས་ལ་བདག་སྐྱེ་འགོག་པའི་ཁས་བླངས་ནང་
འགལ་གྱི་ཐལ་འགྱུར་བརྗོད་འདོད་ཡོད་པ་ལྟར་དངོས་པོ་རྣམས་ལ་བདག་སྐྱེ་འགོག་ནུས་པའི་
ཕྱིར། ཁྱབ་སྟེ། རྗོད་བྱེད་ཀྱི་སྒྲ་རྣམས་ཀྱི་དབྱུག་པས་བརྡེགས་པ་དང་ཞགས་པས་བཅིངས་པ་
ན་རང་དབང་མེད་པར་དོན་སྣ་ཚོགས་སྟོན་པ་ལྟར་དུ་མིན་པར་སྨྲ་བ་པོའི་བརྗོད་འདོད་ཀྱིས་

119 བཀྲས་ལྷུན་ཐོས་གླིང་གྲྭ་ཚང་།
གཞན་དབང་དང་དོན་སྟོན་པའི་ནུས་པ་གཉིས་ཚོགས་པའི་སྒོ་ནས་དོན་སྟོན་པའི་ཕྱིར་འདི་ཡན་
ཊཱིཀ་ཆེན་གྱི་སྙིང་པོ་དྲིལ་པའོ། །ཊཱིཀ་ཆེན་རིགས་པའི་རྒྱ་མཚོ་ ༡ ལས། གྲངས་ཅན་གྱིས་
སྔར་ཡོད་རྐྱེན་གྱིས་གསལ་བར་བྱས་པ་ཙམ་ཞིག་སྐྱེ་བའི་དོན་དུ་བསྟན་པར་འདོད་ནས་མྱུ་གུ་
སྐྱེའོ་ཞེས་བརྗོད་པའི་ཕྱིར། མྱུ་གུ་སྐྱེ་ཞེས་པའི་དོན་ཡང་དེ་ཙམ་དུ་འགྱུར་རོ་ཞེ་ན། ནུས་པ་
ཡོད་ན་ཞེས་གསུངས་ཏེ། སྔ་མ་དེ་སྟོན་པའི་ནུས་པ་ཡོད་པ་དང་བརྗོད་འདོད་གཉིས་ཚོགས་
དགོས་པས་སྐྱོན་མེད་དོ་ཞེས་སོགས་ཊིཀ་ཆེན་ལས་གསུངས་སོ། །དེ་ཡང་ཅུང་ཞིག་གོ་བདེར་
བརྗོད་ན། དངོས་པོ་རྣམས་བདག་ལས་སྐྱེ་བ་མེད་དེ། ཞེས་སོགས་ལ་ཕྱིར་རྒོལ་གཞན་གྱི་
ཀླན་ཀའི་གླགས་ནི་ཡོད་པ་མིན་ཏེ། སྦྱོར་ངག་དེའི་སྐབས་ཀྱི་དོན་ལས་ལྡོག་པའི་སྐྱོན་ཡོད་པ་
མིན་པའི་ཕྱིར་ཏེ། བསྒྲུབ་པར་བྱ་བའི་ཆོས་བདག་སྐྱེ་རྣམ་པར་བཅད་ཙམ་མིན་པ་ལྡོག་པའི་དོན་
སངས་རྒྱས་བསྐྱངས་འདོད་པར་སྦྱོར་ངག་དེས་མ་འཕངས་པའི་ཕྱིར་ཏེ། གཏན་ཚིགས་ལྡོག་
པའི་དོན་སྐྱེ་བ་དོན་བཅས་དང་ཐུག་བཅས་དངོས་པོ་རྣམས་ལ་བདག་སྐྱེ་འགོག་པའི་རྟགས་སུ་
ངག་དེས་འཕངས་པར་སློབ་དཔོན་སངས་རྒྱས་བསྐྱངས་མི་འདོད་པའི་ཕྱིར་རོ།།སློབ་དཔོན་
སངས་རྒྱས་བསྐྱངས་ཆོས་ཅན། སྔར་བཤད་ཀྱི་སྦྱོར་ངག་དེས་སྐྱེ་བ་དོན་བཅས་དང་ཐུག་
བཅས་དངོས་པོ་རྣམས་ལ་བདག་སྐྱེ་འགོག་པའི་རྟགས་སུ་འཕངས་པར་འདོད་དགོས་པར་
བཤད་པའི་སྦྱོར་ངག་དེས་དངོས་པོ་རྣམས་ལ་བདག་སྐྱེ་བཀག་པའི་ཤུལ་དུ་གཞན་སྐྱེ་འཕངས་
པ་མིན་ཏེ། སྐྱེ་བ་དོན་བཅས་དང་ཐུག་བཅས་དངོས་པོ་རྣམས་ལ་བདག་སྐྱེ་འགོག་པའི་གཏན་
ཚིགས་སུ་སྦྱོར་ངག་དེས་འཕངས་པར་མི་འདོད་པའི་ཕྱིར། ཡང་དེ་ཆོས་ཅན། སྔར་བཤད་ཀྱི་
སྦྱོར་ངག་དེས་དངོས་པོ་རྣམས་ལ་བདག་སྐྱེ་བཀག་པའི་ཤུལ་དུ་གཞན་སྐྱེ་འཕངས་པའི་རྒྱུ་
མཚན་གྱིས་དངོས་པོ་རྣམས་ལ་བདག་སྐྱེ་འགོག་པའི་དམ་བཅའ་མེད་དགག་རྣམ་པར་བཅད་
༡ ཐའི་པར། དེབ། ཤོག ༤༩ འཕྲེང་། ༡༣

120 ད བུ་མ་ཐར་འདོད་དེད་དཔོན།
ཙམ་མ་ཡིན་པར་དམ་བཅའ་དེ་ལྡོག་པའི་སྒོ་ནས་རང་གི་གྲུབ་པའི་མཐའ་དང་འགལ་བའི་སྐྱོན་
ཁྱོད་ལ་ཡོད་པ་མིན་ཏེ། སྦྱོར་ངག་དེས་དངོས་པོ་རྣམས་ལ་བདག་སྐྱེ་བཀག་པའི་ཤུལ་དུ་
གཞན་སྐྱེ་མ་འཕངས་ཤིང་འཕངས་པར་ཡང་མི་འདོད་པའི་ཕྱིར། སློབ་དཔོན་འདི་གཉིས་ཀྱི་
ལུགས་ལ་སྐྱེ་བ་དོན་བཅས་དང་ཐུག་བཅས་དངོས་པོ་རྣམས་ལ་བདག་སྐྱེ་འགོག་པའི་གཏན་
ཚིགས་མིན་པར་ཁས་བླངས་ཀྱང་ཉེས་པ་ཡོད་པར་མ་མཐོང་ཞིང་སྔར་བཤད་ཀྱི་སྦྱོར་ངག་དེས་
སྐྱེ་བ་དོན་བཅས་དང་ཐུག་བཅས་དངོས་པོ་རྣམས་ལ་བདག་སྐྱེ་འགོག་པའི་རྟགས་སུ་འཕངས་
ཤིང་། དེ་ལྟར་དུ་སངས་རྒྱས་བསྐྱངས་འདོད་པར་མངོན་ཞེས་ལེགས་ལྡན་གསུངས་ལ།
སྦྱོར་ངག་དེས་སྐྱེ་བ་དོན་བཅས་དང་ཐུག་བཅས་དངོས་པོ་རྣམས་ལ་བདག་སྐྱེ་འགོག་པའི་
རྟགས་སུ་མ་འཕངས་ཤིང་། དེ་ལྟར་དུ་སངས་རྒྱས་བསྐྱངས་འདོད་པར་དཔལ་ལྡན་ཟླ་བས་
གསུངས། རྒྱས་པར་ནི་ཚིག་གསལ་དང་རིགས་པའི་རྒྱ་མཚོས་ལས་ཤེས་པར་བྱའོ། །གཞན་
སྐྱེ་འགོག་ཚུལ་སོགས་ལ་དགག་སྒྲུབ་མཛད་ཚུལ་ནི་ཚིག་མངས་སུ་དོགས་པས་མ་བྲིས་ལ།
སྐབས་ཀྱི་དོན་རྣམས་ནི་གཞུང་གི་དོན་རྣམས་ལས་རྟོགས་པར་ནུས་སོ།
༈ །གཉིས་པ་མཚོན་བྱེད་ཀྱི་དཔེ་ནི། དངོས་པོ་རྣམས་ལ་བདེན་སྟོང་མཚོན་པར་
བྱེད་པའི་དཔེའི་རྣམ་གྲངས་ཇི་ལྟ་བུ་ཞེ་ན། ཉན་ཐོས་ལ་གདམས་པའི་མདོ་ལས་ ༡ གསུངས་
ཚུལ་ནི་གཟུགས་ནི་དབུ་བ་རྡོས་པ་འདྲ། ཞེས་སོགས་སྔར་དྲངས་པ་ལྟར་ཡིན་ཞིང་། ཟླ་བ་
སྒྲོན་མའི་མདོ་ ༢ ལས་གསུངས་ཚུལ་ནི། སྒྱུ་མ་བྱེད་པ་དག་གིས་གཟུགས་སྤྲུལ་སྟེ། །རྟ་
དང་གླང་པོ་ཤིང་རྟ་སྣ་ཚོགས་བྱས། །དེ་ལ་ཇི་བཞིན་སྣང་བ་གང་ཡང་མེད། །ཆོས་རྣམས་
ཐམས་ཅད་དེ་ལྟར་ཤེས་པར་གྱིས། །ཇི་ལྟར་བུ་མོ་གཞོན་ནུའི་རྨི་ལམ་ན། །བུ་ཕོ་བྱུང་ཞིང་ཤི་
༡ སྡེ་བཀའ། མདོ་སྡེ། ཁ། ཤོག་གྲངས། ༢༣༩ བ། ཕྲེང་། ༧། །
༢ ཏིང་ངེ་རྒྱལ་པོའི་ལེའུ། ༩ ཚིགས་བཅད། ༡༦

121 བཀྲས་ལྷུན་ཐོས་གླིང་གྲྭ་ཚང་།
བ་དེ་མཐོང་ན། །བྱུང་ན་དགའ་ཞིང་ཤི་ན་མི་དགའ་ལྟར། །ཆོས་རྣམས་ཐམས་ཅད་དེ་ལྟར་
ཤེས་པར་གྱིས། །ཇི་ལྟར་མི་དག་ནགས་རིའི་ཁྲོད་འདུག་སྟེ། །གླུ་ལེན་སྨྲ་དང་རྒོད་དང་དུ་བ་
ལས། །བྲག་ཆར་སྣང་ཡང་བདེན་པ་གང་ཡང་མེད། །ཆོས་རྣམས་ཐམས་ཅད་དེ་ལྟར་ཤེས་
པར་གྱིས། །ཇི་ལྟར་ནམ་མཁའ་དྭངས་པར་ཟླ་ཤར་བ། །དེ་ཡི་གཟུགས་བརྙན་དྭངས་པའི་
མཚོར་སྣང་ཡང་། །ཟླ་བ་ཆུ་ཡི་ནང་དུ་འཕོས་པ་མེད། །ཆོས་རྣམས་ཐམས་ཅད་དེ་ལྟར་ཤེས་
པར་གྱིས། །ཇི་ལྟར་སོས་ཀའི་ཉི་མ་ཕྱེད་དུས་ཀྱི། །སྐྱེས་བུ་སྐོམ་པས་གདུངས་ཤིང་འགྲོ་བ་
ལ། །སྨིག་རྒྱུ་དག་ལ་ཆུ་ཡི་ཕུང་པོར་མཐོང་། །ཆོས་རྣམས་ཐམས་ཅད་དེ་ལྟར་ཤེས་པར་
གྱིས། །ཇི་ལྟར་སྤྲུལ་པ་དྲི་ཟའི་གྲོང་ཁྱེར་བཞིན། །རྨི་ལམ་ཇི་བཞིན་སྒྱུ་མ་ཇི་བཞིན་དུ།
།མཚན་མ་སྒོམ་པ་ངོ་བོ་ཉིད་ཀྱིས་སྟོང་། །ཆོས་རྣམས་ཐམས་ཅད་དེ་ལྟར་ཤེས་པར་གྱིས།
།ཞེས་གསུངས་ལ། སྒྱུ་མ་ལ་སོགས་པ་ནི་གང་། དེ་རྣམས་དངོས་པོ་རྣམས་ལ་བདེན་སྟོང་
མཚོན་པའི་དཔེར་ཇི་ལྟར་རུང་ཞེ་ན། སྒྱུ་མའི་སྔགས་རྫས་ཀྱིས་བསླད་པའི་མིག་གི་ཤེས་པའི་
སྣང་བ་ན་སྒྲ་མ། རྨི་ལམ་གྱི་ཤེས་པའི་སྣང་བ་རྨི་ལམ། བྲག་ཕུག་སྟོང་པ་ལྟ་བུ་དང་བརྗོད་
བྱེད་ཀྱི་སྒྲ་ཚོགས་པ་ལས་བྱུང་བའི་སྒྲའི་སྐྱེ་མཆེད་ནི་སྒྲ་བརྙན་ཡིན་ལ། ཆུ་ཤིན་ཏུ་དྭངས་པ་
དང་ཟླ་བའི་དཀྱིལ་འཁོར་ལྟ་བུ་ཚོགས་པ་ལས་བྱུང་ཞིང་དབྱིབས་དང་ཁ་དོག་ཟླ་བའི་དཀྱིལ་
འཁོར་དང་འདྲ་བའི་གཟུགས་ཀྱི་སྐྱེད་མཆེད་ནི། གཟུགས་བརྙན་ཡིན་ཞིང་། སོས་ཀའི་དུས་
ཀྱི་བྱེ་མ་སྐྱ་བོ་དང་ཉི་མ་ཕྱེད་པའི་དུས་ཀྱི་ཉི་འོད་ཕྲད་པ་ལས་བྱུང་བའི་ཉི་མའི་འོད་ཟེར་ཁྱད་པར་
ཅན་ནི། སྨིག་རྒྱུ་ཡིན་ལ། ཐོགས་བཅས་ཀྱི་གྲོང་ཁྱེར་དུ་སྣང་ཞིང་དྲི་ཟ་རྣམས་གནས་པའི་བར་
སྣང་སྟོང་པའི་ཁང་པ་རྣམས་དྲི་ཟའི་གྲོང་ཁྱེར་ཡིན་ནོ། །འདི་རྣམས་དངོས་པོ་རྣམས་བདེན་
སྟོང་དུ་མཚོན་པར་བྱེད་པའི་དཔེར་འོས་པའི་རྒྱུ་མཚན་ཡོད་དེ། འདི་རྣམས་རྫུན་པར་འཇིག་
རྟེན་ན་གྲགས་ཤིང་། དངོས་པོ་རྣམས་དེ་ལྟར་མ་གྲགས་པའི་ཕྱིར། འདི་རྣམས་རྫུན་པའི་རྒྱུ་

122 དབུ་མ་ཐར་འདོད་དེད་དཔོན།
མཚན་ནི། སྒྱུ་མའི་གླང་པོ་ཆོས་ཅན། རྫུན་པ་ཡིན་ཏེ། གླང་པོར་སྣང་ཡང་གླང་པོ་མ་ཡིན་པའི་
ཕྱིར། གླང་པོར་སྣང་སྟེ། དེ་ལྟར་བརྡ་བྱང་རྒན་པོ་རྣམས་ཀྱིས་གྲུབ་པའི་ཕྱིར། གླང་པོ་མིན་
ཏེ། དེ་ལྟར་དུ་སྣང་བའི་མ་འཁྲུལ་པའི་ཤེས་པ་མི་སྲིད་པའི་ཕྱིར། རྨི་ལམ་གྱི་ལོངས་སྤྱོད་ནི།
ལོངས་སྤྱོད་དུ་སྣང་ཡང་ལོངས་སྤྱོད་མིན་པ་དང་། སྒྲ་བརྙན་ནི་ཡི་གེར་སྣང་ཡང་ཡི་གེ་མིན་པ་
དང་། ཟླ་བའི་གཟུགས་བརྙན་ནི་ཟླ་བར་སྣང་ཡང་ཟླ་བ་མིན་པ་དང་། སྨིག་རྒྱུ་ནི་ཆུར་སྣང་
ཡང་ཆུ་མིན་པ་དང་།དྲི་ཟའི་གྲོང་ཁྱེར་ནི་ཐོགས་བཅས་སུ་སྣང་ཡང་དེར་མ་གྲུབ་པའི་རྫུན་པར་
རྟོགས་ནུས་སོ། ། ཁོ་ན་རེ། འདི་རྣམས་དངོས་པོ་བདེན་སྟོང་དུ་མཚོན་པའི་དཔེར་མི་རུང་བར་
ཐལ། འདི་རྣམས་བདེན་སྟོང་དུ་ཚད་མས་ངེས་ན། དངོས་པོ་བདེན་སྟོང་དུ་ཚད་མས་ངེས་
པས་ཁྱབ་པའི་ཕྱིར་ཏེ། བཞི་བརྒྱ་པར ། དངོས་པོ་གཅིག་གི་ལྟ་པོ་གང་། །དེ་ནི་ཀུན་གྱི་
ལྟ་པོར་བཤད། །གཅིག་གི་སྟོང་ཉིད་གང་ཡིན་པ། །དེ་ནི་ཀུན་གྱི་སྟོང་ཉིད་ཡིན། །ཞེས་བཤད་
པའི་ཕྱིར་སྙམ་ན། མ་ཁྱབ་སྟེ། ཆོས་གཅིག་བདེན་སྟོང་དུ་ཚད་མས་གྲུབ་ན། གཞི་གཞན་གྱི་
སྟེང་དུའང་བདེན་པར་ཡོད་མེད་ཀྱི་བློ་ཁ་ཕྱོགས་པ་ན་སྔར་གྱི་རིགས་པ་ཁ་སྤོས་ནས་དཔྱད་པས་
བདེན་སྟོང་དུ་རྟོགས་ནུས་པ་ལ་དགོངས་པའི་ཕྱིར་ཏེ། འཇིག་རྟེན་ན་རྫུན་པར་གྲགས་པའི་དཔེ་
འདི་རྣམས་ཐོག་མར་རང་བཞིན་མེད་པར་རྟོགས་སུ་བཅུག་ནས་དེ་ནས་འཇིག་རྟེན་ན་རྫུན་པར་
མ་གྲགས་པའི་ཆོས་གཞན་རྣམས་རང་བཞིན་མེད་པར་རྟོགས་པ་སྐྱེ་དགོས་ཤིང་། དེ་གཉིས་
ལ་སྔ་ཕྱིའི་རིམ་པ་དགོས་པས་ཆོས་གཅིག་གི་སྟོང་ཉིད་རྟོགས་ན་ཆོས་གཞན་ཐམས་ཅད་ཀྱི་
སྟོང་ཉིད་དངོས་སུ་རྟོགས་པ་ལ་དགོངས་པ་མིན་གྱི། ཆོས་གཞན་བདེན་པར་ཡོད་མེད་ལ་བློ་ཁ་
ཕྱོགས་པ་ན་བདེན་སྟོང་དུ་རྟོགས་ནུས་པའི་དོན་ནོ། །ཞེས་བྱང་ཆུབ་ལམ་གྱི་རིམ་པ་ ༢ ལས་
༡ སྡེ་བསྟན། དབུ་མ་ ཚེ་ ཤོག ༩ བ། འཕྲེང༌། ༦
༢ ཞོལ་པར། རྗེའི་གསུང་། ལམ་རིམ་འབྲིང་པོ། ཤོག ༣༢༠

123 བཀྲས་ལྷུན་ཐོས་གླིང་གྲྭ་ཚང་།
གསུངས་ཤིང་། འཇུག་པའི་ཊིཀ་ཆེན་ ༡ ལས་ཀྱང་དེ་དང་མཐུན་པར་གསུངས་ཤིང་།
ཆོས་གཅིག་གི་སྟོང་ཉིད་རྟོགས་ན་ཆོས་ཐམས་ཅད་ཀྱི་སྟོང་ཉིད་རྟོགས་དགོས་པར་འདོད་ཅིང་།
སྡུག་བསྔལ་ཆོས་བཟོད་ཀྱིས་སྡུག་བདེན་གྱི་ཆོས་ཉིད་རྟོགས་ཀྱང་ཀུན་འབྱུང་བདེན་པའི་ཆོས་
ཉིད་མ་རྟོགས་པས། སྡུག་བསྔལ་ཆོས་བཟོད་དང་ཀུན་འབྱུང་ཆོས་བཟོད་གཉིས་རིམ་ཅན་དུ་
སྐྱེ་བར་སྒྲུབ་པ་དག་ཀྱང་སྣང་ངོ༌།
༈ །གསུམ་པ་སྟོང་ཉིད་ཀྱི་ཟབ་ཁྱད་ནི། ཟབ་མོ་སྟོང་པ་ཉིད་ཟབ་པ་དང་ཕྲ་བ་དང་།
ཤིན་ཏུ་རྟོགས་དཀའ་བའི་གནས་ཡིན་ཏེ། བཅོམ་ལྡན་འདས་ཀྱི་མདོ་ ༢ ལས། ཟབ་ཞི་སྤྲོས་
བྲལ་འོད་གསལ་འདུས་མ་བྱས། །བདུད་རྩི་ལྟ་བུའི་ཆོས་ཤིག་ཁོ་བོས་རྙེད། །སུ་ལ་བསྟན་
ཀྱང་གོ་བར་མི་ནུས་པས། ། མི་སྨྲ་ནགས་ཀྱི་ནང་དུ་གནས་པར་བྱ། །ཞེས་དང་། རྩ་ཤེ་ ༣
ལས། དེ་ཕྱིར་ཞན་པས་ཆོས་འདི་ཡི། །གཏིང་རྟོགས་དཀའ་བར་མཁྱེན་གྱུར་ནས། །ཐུབ་
པའི་ཐུགས་ནི་ཆོས་བསྟན་ལས། །རབ་ཏུ་ལོག་པར་གྱུར་པ་ཡིན། ཞེས་དང་། །རིན་ཆེན་
འཕྲེང་བ་ལས་ཀྱང་དེ་དང་མཐུན་པར་གསུངས་ཤིང་། ཚིག་གསལ་ ༤ ལས་ཀྱང་། ཇི་
སྐད་དུ་མདོ་ལས། དེ་ནས་བཅོམ་ལྡན་འདས་མངོན་པར་རྫོགས་པར་སངས་རྒྱས་ནས་རིང་
པོར་མ་ལོན་པར་འདི་སྙམ་དུ་དགོངས་ཏེ། ངས་ཆོས་ཟབ་མོ་ཟབ་པར་སྣང་བ་བརྟག་པར་བྱ་བ་
མ་ཡིན་ཞིང་། རྟོག་གེའི་སྤྱོད་ཡུལ་མིན་པ། ཞིབ་མོ་མཁས་ཤིང་མཛངས་པས་རིག་པར་བྱ་བ་
ཐུགས་སུ་ཆུད་དེ་གལ་ཏེ་ངས་གཞན་དག་ལ་བསྟན་ཀྱང་གཞན་གྱིས་ངའི་དེ་རྟོགས་པར་མི་
འགྱུར། དེས་ང་ལ་གནོད་པར་མི་འགྱུར་ཞིང་ཞུམ་པར་འགྱུར་ཐུགས་མི་སྤྲོ་བར་འགྱུར་
༡ དགོངས་པ་རབ་གསལ། ཝར་ཎ་པར། དེབ། ཤོག ༦༧ འཕྲེང་། ༡༥
༢ ཞོལ་བཀའ མདོ། ཁ། རྒྱ་ཆེར་རོལ་པ། ཤོག ༣༠༥ བ། འཕྲེང་། ༧
༣ སྡེ་བསྟན། དབུ་མ། ཙ། ཤོག ༡༥ ན། འཕྲེང་། ༣
༤ སྡེ་བསྟན། དབུ་མ། འ། ཤོག ༡༦༥ བ། འཕྲེང་། ༢

124 དབུ་མ་ཐར་འདོད་དེད་དཔོན།
བས། གང་བདག་ཉིད་གཅིག་པུ་དགོན་པ་རབ་ཏུ་དབེན་པར་མཐོང་བའི་ཆོས་ལ་བདེ་བ་ལ་
རེག་པར་གནས་པ་ཐོབ་པས་གནས་པར་བྱའོ། །ཞེས་གསུངས། མདོ་འདིས་ནི། ཅི་ཡང་
ཡིད་ལ་མི་བྱེད་པར་སྒོམ་པ་དང་། ཡོད་མིན་མེད་མིན་སྒོམ་པ་སོགས་སྟོང་ཉིད་སྒོམ་པར་
འདོད་པ་བཀག་སྟེ། ཅི་ཡང་ཡིད་ལས་མི་བྱེད་པ་སོགས་ནི། དྲན་པ་ཤིན་ཏུ་རྨོངས་པའི་གང་
་ཟག་རྣམས་ལ་ཡང་ཡོད་ཅིང་། གཉིད་མཐུག་པོ་ལོག་པ་དང་། བརྒྱལ་བ་དང་འདུ་ཤེས་མེད་
པ་དང་འདུ་ཤེས་མེད་པའི་སྙོམས་འཇུག་ལ་གནས་པ་དང་། སེམས་མེད་བེམ་པོ་ཐམས་ཅད་
ལ་ཡོད་པའི་ཕྱིར། 、
༈ བཞི་པ་ལོག་པར་བཟུང་བའི་ཉེས་དམིགས་ནི། བདེན་གཉིས་རྣམ་འབྱེད་ཀྱི་
ཐབས་མཁས་ལ་རྨོངས་པ་རྣམས་ཀྱིས་ནི་རེ་ཞིག་སྟོང་ཉིད་སྒོམ་པར་རིགས་པ་མ་ཡིན་ཏེ།
མཐའ་གཉིས་སུ་ལྷུང་བས་སྒོམ་པ་པོ་རང་ཉིད་ཕུང་བར་འགྱུར་བའི་ཕྱིར། སྨན་དང་སྔགས་
དང་མི་ལྡན་པའི་གང་ཟག་གིས་དུག་སྦྲུལ་བཟུང་བས་ཕུང་བ་དང་། རིག་སྔགས་ཉེས་པར་
བསྒྲུབས་པས་ཕུང་བ་བཞིན་ནོ། །བདེན་པ་གཉིས་ཀྱི་རྣམ་པར་གཞག་པ་མི་ཤེས་པར་སྟོང་
ཉིད་སྨྲ་བར་འདོད་པའི་གང་ཟག་རྣམ་པ་དེ་ལྟ་བུ་ནི། སྟོང་པ་ཉིད་ལ་ལྟ་ཉེས་ན། །ཤེས་རབ་
ཆུང་རྣམས་ཕུང་བར་འགྱུར། །ཇི་ལྟར་སྦྲུལ་ལ་བཟུང་ཉེས་དང་། །རིག་སྔགས་ཉེས་པར་
སྒྲུབ་པ་བཞིན ༡། །ཞེས་དང་། འགྲེལ་པར ས། གང་གིས་དེ་ལྟར་བདེན་པ་གཉིས་ཀྱི་རྣམ་
པར་དབྱེ་བ་མ་མཐོང་བར་འདུ་བྱེད་རྣམས་སྟོང་པ་ཉིད་མཐོང་བ་དེས་ནི། སྟོང་པ་ཉིད་མཐོང་
བས་འདུ་བྱེད་རྣམས་ཡོད་པ་མ་ཡིན་པ་ཉིད་དུ་རྟོགས་པར་བྱེད་ལ། ཡང་སྟོང་པ་ཉིད་འབའ་
ཞིག་དངོས་པོར་བཏགས་ནས་དེའི་རྐྱེན་གྱིས་ཆེད་དུ་དངོས་པོའི་རང་བཞིན་ཡང་རྟོག་པར་བྱེད་
༡ སྡེ་བསྟན། དབུ་མ། ཙ། རྩཤེས། ཤོག ༡༥ ན། འཕྲེང་། ༢
༢ སྡེ་བསྟན། དབུ་མ། འ། ཤོག ༡༦༤ བ། འཕྲེང་། ༢

བཀྲས་ལྷུན་ཐོས་གླིང་གྲྭ་ཚང་།
125 
། ཇི་ལྟར་ཞེ་
དེ་གཉིས་ཀའང་སྟོང་པ་ཉིད་ལ་ལྟ་ཉེས་པས་ངེས་པར་ཕུང་བར་བྱེད་པ་ཡིན
དེ། 
རེ་ཞིག་གལ་ཏེ་ཐམས་ཅད་སྟོང་པ་སྟེ་ཐམས་ཅད་ཡོད་པ་མ་ཡིན་ནོ་ཞེས་བྱ་བར་རྟོགས་ན་
ན། 
དེའི་ཚེ་འདི་ལོག་པར་ལྟ་བར་འགྱུར་ཏེ། ཇི་སྐད་དུ། ཆོས་འདི་ལོག་པར་བཟུང་གྱུར་ན། །མི་
མཁས་རྣམས་ནི་ཆུད་ཀྱང་ཟ། །འདི་ལྟར་མེད་པར་ལྟ་བ་ཡི། །མི་གཙང་དེར་ནི་བྱིང་བར་
ཅི་སྟེ་ཡང་ཐམས་ཅད་ལ་སྐུར་པ་འདེབས་པར་མི་འདོད་ན་ནི་དེའི་
འགྱུར། །ཞེས་བཤད་དོ། །
། དེ་ཕྱིར་རང་
ཚེ་ཇི་ལྟར་དངོས་པོ་འདི་དག་དམིགས་སུ་ཟིན་ཀྱང་སྟོང་པ་ཉིད་དུ་འགྱུར་ཏེ
བཞིན་མེད་པའི་དོན་ནི་སྟོང་པ་ཉིད་ཀྱི་དོན་མིན་ནོ་ཞེས་འདི་ངེས་པར་སྟོང་པ་ཉིད་སྤོང་བར་
དེ་ལྟར་སྤངས་ན་ཆོས་ཀྱིས་ཕོངས་པར་འགྱུར་བའི་ལས་ཀྱིས་ངེས་པར་ངན་འགྲོར་
འགྱུར་ཏེ། 
འགྲོ་བར་འགྱུར་རོ། །ཇི་སྐད་དུ། རིན་པོ་ཆེ་འཕྲེང་བ་ ༡ ལས། གཞན་ཡང་འདི་ནི་ལོག་
བཟུང་ན། །བླུན་པོ་མཁས་པའི་ང་རྒྱལ་ཅན། །སྤོང་བས་མ་རུངས་བདག་ཉིད་ཅན། །མནར་
མེད་པར་ནི་སྤྱིའུ་ཚུགས་འགྲོ། །ཞེས་བཤད་དོ། །དེ་ཕྱིར་སློབ་དཔོན་གྱིས་བརྗོད་པར་བཞེད་
པའི་དོན་སྟོན་པའི་དཔེ་གསུངས་པ་ནི། ཇི་ལྟར་སྦྲུལ་ལ་བཟུང་ཉེས་དང་། །རིག་སྔགས་ཉེས་
པར་བསྒྲུབས་པ་བཞིན། །ཞེས་བྱ་བ་སྟེ། ཇི་ལྟར་སྦྲུལ་སྨན་དང་སྔགས་ཀྱི་སྟོབས་ཀྱིས་མན་
། ཇི་ལྟར་ཉེ་བར་བསྟན་
ངག་ཇི་ལྟ་བ་བཞིན་བཟུང་ན་ནོར་གྱི་ཕུང་པོ་ཆེན་པོ་ཁུགས་པར་བྱེད་ལ
། ། ཡང་ཇི་ལྟར་མན་ངག་ཇི་ལྟ་
པ་བོར་ནས་འཛིན་ན་ནི་འཛིན་པ་པོ་ཉིད་ཕུང་བར་བྱེད་པ་ཡིན་ནོ
བ་བཞིན་རབ་ཏུ་སྒྲུབ་པའི་རིག་སྔགས་ཀྱིས་སྒྲུབ་པ་པོ་ལ་ཕན་འདོགས་པར་བྱེད་ལ་མན་ངག་
། །དེ་བཞིན་དུ་འདིར་ཡང་
ལས་ཉམས་པར་སྒྲུབ་ན་ནི་སྒྲུབ་པ་པོ་ཉིད་བརླག་པར་བྱེད་པ་ཡིན་ནོ
ཉེ་བར་བསྟན་པ་ཇི་ལྟ་བ་ལྟར་སྟོང་པ་ཉིད་བཟུང་ན་ནི་འཛིན་པ་པོ་མྱ་ངན་ལས་འདས་པའི་བདེ་བ་
ཇི་ལྟར་ཉེ་བར་བསྟན་པ་སྤངས་ནས་བཟུང་ན་ནི་ངེས་པར་ཇི་སྐད་
མཆོག་ལ་སྦྱོར་བར་བྱེད་ལ། 
༢ སྡེ་བསྟན། སྐྱེས་རབས། གེ ཤོག ༡༡ ན། འཕྲེང་། ༧

་ 126 དབུ་མ་ཐར་འདོད་དེད་དཔོན། །
བཤད་པའི་ཚུལ་གྱིས་འཛིན་པ་པོ་ཉིད་ཕུང་བར་བྱེད་པ་ཡིན་ནོ་ཞེས་བཤད་པའི་ཕྱིར། འདིས་ནི་
ཆོས་རྣམས་ཡོད་པ་མིན་པར་ལྟ་བ་དང་མེད་པར་ལྟ་བ་གཉིས་དོན་གཅིག་ཅིང་ལོག་པར་ལྟ་བ་
འབའ་ཞིག་དང་། རྣམ་སྨིན་གྱི་འབྲས་བུས་མནར་མེད་དུ་འཕེན་པར་གསུངས་ལ། རྒྱས་པར་
ནི་ཤེར་ཕྱིན་གྱི་མདོའི་སེམས་ཅན་དམྱལ་བའི་ལེའུ་རྩ་འགྲེལ། བཞི་བརྒྱ་པ་རྩ་འགྲེལ། རིན་
ཆེན་འཕྲེང་བ་རྩ་འགྲེལ་སོགས་ལས་ཤེས་པར་བྱ་ལ། གང་ཟག་གི་བདག་འགོག་པའི་སྐབས་
སུ་ཡང་ལྟ་ངན་འགོག་ཚུལ་འཆད་པར་འགྱུར་ངོ༌།
༈ ། ལྔ་པ་ཆོས་ལ་ཞེན་ཆགས་དགག་པ་ནི། སྟོང་ཉིད་ཟབ་མོའི་ཆོས་དང་ཡང་དག་
པའི་ལྟ་བ་ལ་ལྷག་པར་མོས་ན་ཡང་དེ་ལ་ཞེན་པ་དང་ཆགས་པར་མི་རིགས་ཤིང་གཞན་གྱི་ལྟ་
བ་ངན་པ་དང་སྤྱོད་ངན་སོགས་ལ་ཞེ་སྡང་བར་མི་རིགས་ཏེ། དེ་ལྟར་བྱེད་པ་འཁོར་བ་དང་ངན་
སོང་གི་རྒྱུ་ཡིན་པའི་ཕྱིར་ཏེ། རང་གི་ལྟ་ལ་ཆགས་དང་དེ་བཞིན་དུ། །གཞན་གྱི་ལྟ་ལ་
འཁྲུགས་གང་རྟོག་པ་ཉིད། །དེ་ཕྱིར་འདོད་ཆགས་ཁོང་ཁྲོ་རྣམ་བསལ་ཏེ། །རྣམ་དཔྱོད་པ་ནི་
མྱུར་དུ་གྲོལ་བར་འགྱུར ། །ཞེས་དང་། ཇི་སྐད་དུ་རིགས་པ་དྲུག་ཅུ་པར ༢། རྩོད་མེད་ཆེ་.
བའི་བདག་ཉིད་ཅན། །དེ་དག་ལ་ནི་ཕྱོགས་མེད་དོ། ། གང་རྣམས་ལ་ནི་ཕྱོགས་མེད་པ། །དེ་
ལ་གཞན་ཕྱོགས་ག་ལ་ཡོད། །ཅེས་དང་། དེ་བཞིན་དུ་བརྒྱ་པ་ ༣ ལས་ཀྱང་། རང་གི་
ཕྱོགས་ལ་ཆགས་ཡོད་ཅིང་། །གཞན་ཕྱོགས་ལ་ཁྱོད་མི་དགའ་ན། །མྱ་ངན་འདས་པར་མི་
འགྲོ་སྟེ། །གཉིས་སྤྱོད་ཞི་བར་ཡོངས་མི་འགྱུར། །ཞེས་དང་། མདོ་ཏིང་ངེ་འཛིན་རྒྱལ་པོ་
ལས་ཀྱང་། གང་ཞིག་ཆོས་འདི་ཐོས་ནས་ཆགས་བྱེད་ཅིང་། །ཆོས་མ་ཡིན་པ་ཐོས་ནས་ཁོང་
ཁྲོ་བྱེད། །ང་རྒྱལ་ཆགས་པས་བཅོམ་པ་ལོག་པ་དེ། །ང་རྒྱལ་དབང་གིས་སྡུག་བསྔལ་རྗེས་སུ་
༡ འཇུག་པ། སེམས་བསྐྱེད། ༦ ཚིགས་བཅད། ༡༣༡
༢ སྡེ་བསྟན། དབུ་མ། ཙེ་ ཤོག ༢༢ ན། འཕྲེང་། ༦
༣ སྡེ་བསྟན། དབུ་མ། ཙ། ཤོག ༩ བ། འཕྲེང་། ༣

127 བཀྲས་ལྷུན་ཐོས་གླིང་གྲྭ་ཚང་།
མྱོང་། །ཞེས་སོགས་རང་འགྲེལ་ལས་གསུངས་ཤིང༌། སྡུད་པ་ ༡ ལས་ཀྱང་། ཇི་ལྟར་
དུག་དང་འདྲེས་པའི་ཁ་ཟས་བཟང་ཟ་བ། །དཀར་པོའི་ཆོས་ལ་ཆགས་པའང་དེ་འདྲར་རྒྱལ་
བས་གསུངས། །ཞེས་དང་། མངོན་རྟོགས་རྒྱན་ལས་ཀྱང་། རྒྱལ་ལ་སོགས་ལ་ཆགས་པ་ཕྲ་
། །ཞེས་སོགས་གསུངས་སོ།
༈ །གཉིས་པ་གཞུང་དོན་ལ། ཡང་དག་པའི་དོན་ལུང་གིས་བསྟན་པའི་ཚུལ།
ལུང་གི་དོན་དེ་རིགས་པས་སྒྲུབ་པ། དེས་གྲུབ་པའི་སྟོང་ཉིད་ཀྱི་རབ་དབྱེ་བཤད་པ་དང་གསུམ།
དང་པོ་ནི། ཇི་སྐད་དུ་འཕགས་པ་ས་བཅུ་པ་ ༣ ལས། ཀྱེ་རྒྱལ་བའི་སྲས་དག་བྱང་ཆུབ་
སེམས་དཔའི་ས་ལྔ་པ་ལ་ལམ་ཤིན་ཏུ་ཡོངས་སུ་རྫོགས་པའི་བྱང་ཆུབ་སེམས་དཔའ་དེ་བྱང་
ཆུབ་སེམས་དཔའི་ས་དྲུག་པ་ལ་འཇུག་སྟེ། དེ་ཆོས་མཉམ་པ་ཉིད་བཅུས་འཇུག་གོ །བཅུ་གང་
ཞེ་ན། འདི་ལྟ་སྟེ་ཆོས་ཐམས་ཅད་མཚན་མ་མེད་པར་མཉམ་པ་ཉིད་དང་། ཆོས་ཐམས་ཅད་
མཚན་ཉིད་མེད་པར་མཉམ་པ་ཉིད་དང་། དེ་བཞིན་དུ་སྐྱེ་བ་མེད་པ་དང་། མ་སྐྱེས་པ་དང་།
དབེན་པ་དང་། གདོད་མ་ནས་རྣམ་པར་དག་པ་དང་། སྤྲོས་པ་མེད་པ་དང་། བླང་བ་མེད་པ་
དང༌། དོར་བ་མེད་པར་མཉམ་པ་ཉིད་དང་། ཆོས་ཐམས་ཅད་སྒྱུ་མ་དང་རྨི་ལམ་དང་མིག་
གཡོར་དང་བྲག་ཅ་དང་ཆུ་ཟླ་དང་གཟུགས་བརྙན་དང་། སྤྲུལ་པ་ལྟ་བུར་མཉམ་པ་ཉིད་དང་
ཆོས་ཐམས་ཅད་དངོས་པོ་དང་དངོས་པོ་མེད་པ་གཉིས་སུ་མེད་པར་མཉམ་པ་ཉིད་དོ། །དེ་ཆོས་
ཐམས་ཅད་ཀྱི་རང་བཞིན་དེ་ལྟར་རབ་ཏུ་རྟོགས་པ་ན་རྣོ་ཞིང་རྗེས་སུ་མཐུན་པའི་བཟོད་པས་བྱང་
ཆུབ་སེམས་དཔའི་ས་དྲུག་པ་མངོན་དུ་གྱུར་པ་རྗེས་སུ་མཐུན་པ་འཐོབ་བོ།།ཞེས་སོགས་
གསུངས་ལ། དེའི་དོན་ནི་འདིར་བསྟན་པའི་མཉམ་པ་ཉིད་ལ་བཅུ་ཡོད་དེ། ཆོས་ཐམས་ཅད་
༢ ཞོལ་བཀའ། ཤེར་ཕྱིན་སྣ་ཚོགས། ཀ། ཤོག ༡༩༥ ན། འཕྲེང་། ༦
༢ མངོན་རྒྱན། སྐབས་ ༣ ཚིགས་བཅད། ༤
༣ ཞོལ་བཀའ། ཕལ་ཆེ། ག ཤོག ༡༤༣ བ། འཕྲེང་། ༡

128 ད བུ་མ་ཐར་འདོད་དེད་དཔོན།
ལ་མཚན་མ་མི་འདྲ་བར་སྣང་བ་རྣམས་འཕགས་པའི་མཉམ་གཞག་ཟག་མེད་ཀྱི་ངོར་མེད་པར་
མཉམ་པ། ཆོས་ཐམས་ཅད་ལ་རང་གི་མཚན་ཉིད་ཀྱིས་གྲུབ་པ་མེད་པར་མཉམ་པ་སྟེ། དེ་
གཉིས་ནི་སྤྱིར་བསྟན་ཡིན་ལ། ཁྱད་པར་དུ་ཕྱེ་ནས་སྟོན་པ་བརྒྱད་ནི། སྐྱེ་བ་མེད་པ་སྟེ་མ་
འོངས་པའི་ཆོས་ཐམས་ཅད་རང་གི་མཚན་ཉིད་ཀྱིས་གྲུབ་པ་མེད་པར་མཉམ་པ་དང་། མ་སྐྱེས་
པ་སྟེ་འདས་པ་དང་ད་ལྟར་གྱི་ཆོས་ཐམས་ཅད་རང་བཞིན་གྱིས་མེད་པར་མཉམ་པ་དང་།
དབེན་པ་སྟེ་སྐྱེ་འགྱུར་དང་སྐྱེས་པ་རང་གི་མཚན་ཉིད་ཀྱིས་གྲུབ་པའི་ཁྱད་པར་དུ་བྱས་པས་
དབེན་པར་མཉམ་པ་དང་། དེ་ལྟ་བུ་དེ་ཡང་གདོད་མ་ནས་རང་བཞིན་གྱིས་གྲུབ་པས་རྣམ་
པར་དག་པར་མཉམ་པ་དང་། ཆོས་ཐམས་ཅད་ལ་འཕགས་པའི་མཉམ་གཞག་ཟག་མེད་ཀྱི་
ངོར་གཉིས་སྣང་གི་སྤྲོས་པ་མེད་པར་མཉམ་པ་དང༌། རང་གི་མཚན་ཉིད་ཀྱིས་ཡོད་པའི་སྒྲ་
དང་རྣམ་པར་རྟོག་པ་སྤྲོས་མི་ནུས་པར་མཉམ་པ་དང་། བརྒྱད་པ་ནི། ཆོས་ཐམས་ཅད་ལ་རང་
གི་མཚན་ཉིད་ཀྱིས་གྲུབ་པའི་བླང་དོར་མེད་པར་མཉམ་པ་དང༌། དགུ་པ་ནི། སྔར་བཤད་པའི་
དོན་དེ་རྣམས་ངེས་པར་བྱེད་པའི་དཔེའི་རྣམ་གྲངས་མང་པོ་རྣམས་རང་བཞིན་གྱིས་མེད་པར་
མཉམ་པ་ཉིད་དང་། བཅུ་པ་ནི། ཆོས་གང་ལ་ཡང་དངོས་པོ་དང་དངོས་པོ་མེད་པ་རང་བཞིན་
གྱིས་གྲུབ་པ་མེད་པར་མཉམ་པ་རྣམས་སུ་ཡོད་པའི་ཕྱིར། ཊིཀ་ཆེན་ ༡ ལས། བདུན་པ་ལ་
གཉིས་སྣང་གི་སྤྲོས་པ་མེད་པ་ནི་དང་པོ་དང་སྦྱར་ལ། སྒྲ་དང་རྣམ་རྟོག་གིས་སྤྲོས་པར་མི་ནུས་
པ་ལ་ནི་གཉིས་པའི་སྐབས་ཀྱི་ཁྱད་པར་སྦྱོར། བརྒྱད་པ་ལ་ཡང་ཁྱད་པར་དེ་ལྟར་སྦྱོར། ཞེས་
གསུངས། རྣོ་བ་ནི་ཤེས་རབ་མྱུར་བའོ། །རྗེས་སུ་མཐུན་པ་ནི་ས་བརྒྱད་པའི་ཆོས་ལ་བཟོད་པ་
དང་རྗེས་སུ་མཐུན་པ་སྟེ། རྗེས་སུ་མཐུན་པའི་བཟོད་པ་འདི་ལ་སྐབས་སྟོབས་ཀྱིས་མི་འདྲ་བ་
མང་དུ་སྣང་ངོ་ཞེས་གསུངས་ལ། རང་གི་གཅད་བྱའི་སྒྲོ་འདོགས་མྱུར་དུ་གཅོད་པར་བྱེད་པའི་
༡ བློ་གླིང་པར། དེབ། ཤོག ༡༢༨ འཕྲེང་།

129 བཀྲས་ལྷུན་ཐོས་གླིང་གྲྭ་ཚང་།
ཤེས་རབ་ནི། ཤེས་རབ་རྣོ་བ་དང་མྱུར་བ་ཡིན་ཏེ། རང་གི་གཅད་བྱ་མྱུར་དུ་གཅོད་པའི་མཚོན་
མི་སྐྱེ་བའི་ཆོས་ལ་བཟོད་པ་དེ་ལ་ནི་ཆུང་ངུ་སྦྱོར་ལམ་གཟོད་པ་
རྣོན་པོར་གྲགས་པ་བཞིན། 
ནས་དང་། འབྲིང་མཐོང་ལམ་བཟོད་པ་ནས་དང་། ཆེན་པོ་ས་བརྒྱད་པ་ནས་ཐོབ་པར་
ས་ལྔ་པའི་མཉམ་ཉིད་རྟོགས་པའི་ཤེས་རབ་མི་སྐྱེ་བའི་ཆོས་ལ་བཟོད་པ་ཆེན་པོ་
གསུངས་ལ། 
ཐོབ་པ་དང་རྗེས་སུ་མཐུན་ནོ། །
།གཉིས་པ་ལ། ཆོས་ཀྱི་བདག་མེད་རིགས་པས་སྒྲུབ་པ་དང་། གང་ཟག་གི་བདག་
མེད་རིགས་པས་སྒྲུབ་པ་གཉིས། དང་པོ་མདོར་བསྟན་གྱི་ཚུལ་གྱིས་འཆད་པ་ནི། གཞུང་འདི་
། དེ་ལ་འོག་
ཡུལ་དུས་གྲུབ་མཐའ་གང་ན་ཡང་མཐའ་བཞིའི་སྐྱེ་བ་ཡོད་པ་མིན་ཏེ
ཡིན་ལ། 
ནས་འབྱུང་བའི་མཐའ་བཞི་སྐྱེ་འགོག་གི་རིགས་པས་གནོད་པའི་ཕྱིར། རྒྱས་པར་ནི་གཞུང་
དོན་བཤད་པ་ལས་ཤེས་པར་བྱའོ། །དེའི་གྲུབ་དོན་ནི། དངོས་པོ་རྣམས་ཆོས་ཅན། རང་བཞིན་
གྱིས་སྐྱེ་བ་མེད་དེ། མཐའ་བཞི་གང་རུང་ལས་སྐྱེ་བ་མེད་པའི་ཕྱིར། ཁྱབ་སྟེ། རང་བཞིན་
གྱིས་སྐྱེ་ན་མཐའ་བཞི་གང་རུང་ལས་སྐྱེ་དགོས་པའི་ཕྱིར་ཏེ། རང་བཞིན་གྱིས་སྐྱེ་བ་ལ་རྒྱུ་
འབྲས་ལ་སོགས་པའི་བྱ་བྱེད་གང་ཡང་མི་འཐད་པའི་ཕྱིར་ཏེ། ཚིག་གསལ་ ༡ ལས། རྐྱེན་
ཉིད་འདི་པ་ཙམ་གྱིས་ཀུན་རྫོབ་གྲུབ་པར་ཁས་ལེན་གྱི། ཕྱོགས་བཞི་ཁས་བླངས་པའི་སྒོ་ནས་ནི་
དངོས་པོ་རང་བཞིན་དང་བཅས་པར་སྨྲ་བར་ཐལ་བར་འགྱུར་བའི་ཕྱིར་དང་
མ་ཡིན་ཏེ། 
ཞེས་གསུངས་པའི་ཕྱིར། ཁ་ཅིག་ན་རེ། བཤད་མ་ཐག་པའི་སྦྱོར་བ་དེ། གཞུང་དེའི་དོན་སྦྱོར་
རྣམ་དག་ཡིན་ནོ་ཞེས་ཟེར། མི་རིགས་ཏེ། སྐྱེ་བ་ནམ་ཡང་ཡོད་མ་ཡིན་ཞེས་པ་འདིས། རང་
བཞིན་གྱིས་སྐྱེ་བ་ཡོད་པ་མིན་པ་དངོས་སུ་མ་བསྟན་པའི་ཕྱིར། འདིས་རང་བཞིན་གྱིས་སྐྱེ་བ་
ཡོད་པའི་སྒྲུབ་བྱེད་དུ་གཞན་དག་འདོད་པའི་མཐའ་བཞིའི་སྐྱེ་བ་ཡོད་པ་མིན་པར་བསྟན་པ་ཙ་
༢ སྡེ་བསྟན། དབུ་མ། འ། ཤོག ༡༨ བ། འཕྲེང་། ༢

130 དབུ་མ་ཐར་འདོད་དེད་དཔོན།
ཡིན་པའི་ཕྱིར་ཏེ། རང་འགྲེལ་ ༡ ལས། འདིར་མཐའི་མ་ཡིན་ཞེས་བྱ་བ་འདི་ཡོད་པ་ཉིད་
ཀྱི་སྒྲུབ་བྱེད་རང་ལས་སྐྱེ་བ་དང་འབྲེལ་གྱི་ཡོད་པ་དང་ནི་མ་ཡིན་ཏེ། །དེ་དག་དགག་པ་དོན་
གྱིས་འགྲུབ་པའི་ཕྱིར་རོ། །ཞེས་བཤད་པའི་ཕྱིར། དབུ་མ་པ་ལ་མཁས་བླངས་དམ་བཅའ་
བསྒྲུབ་བྱ། སྒྲུབ་བྱེད་སོགས་ཡོད་དེ། རྐྱེན་ཉིད་འདི་པ་ཙམ་གྱིས་ཀུན་རྫོབ་གྲུབ་པར་ཁས་ལེན་
གྱི་ཞེས་དང་། རང་འགྲེལ་ ༢ ལས། དམ་བཅའ་པ་བཞི་པོ་དེ་རྗེས་སུ་བརྗོད་ནས་དེ་རིགས་
པས་བསྒྲུབ་པའི་ཕྱིར་བཤད་པ་། ཞེས་དང་། ཚིག་གསལ་ ༣ ལས་ཀྱང་། མཐའ་བཞིའི་
སྐྱེ་བ་བཀག་པའི་མཐར། དེ་ཕྱིར་སྐྱེ་བ་ཡོད་པ་མིན་ནོ་ཞེས་བྱ་བ་འདི་སྒྲུབ་པ་ཡིན་ལ་ཞེས་དང་།
རྗེས་སུ་དཔག་པ་དག་ནི་གཞན་གྱི་དམ་བཅའ་བ་འགོག་པ་ཙམ་གྱི་འབྲས་བུ་ཅན་ཡིན་པའི་ཕྱིར་
རོ། །ཞེས་གསུངས། འདིར་མཐའ་བཞིའི་སྐྱེ་བ་འགོག་པའི་དམ་བཅའ་མེད་དགག་དུ་བཤད་
པ་ནི། དབུ་མའི་ལྟ་བ་སྒོམ་པའི་ཚེ་རང་བཞིན་གྱིས་མེད་པའི་སྟོང་ཉིད་སྒོམ་པར་རིགས་ཀྱི།
སྟོང་ཉིད་བདེན་གྲུབ་སྒོམ་པ་དང་། སེམས་གསལ་ལ་ཧྲིག་གེ་སྒོམ་པ་དང༌། ཡོད་མིན་མེད་
མིན་སྒོམ་པ་དང་། མེད་པ་སྒོམ་པ་དང་། བདེན་པར་མེད་ཅིང་ཐ་སྙད་དུ་ཡོད་པ་སྒོམ་པ་དང་།
སྒྱུ་མ་ལྟ་བུ་སྒོམ་པ་རྣམས་དབུ་མའི་ལྟ་བ་སྒོམ་པ་མིན་པར་བསྟན་ཏེ། དེ་རྣམས་མེད་དགག་མ་
ཡིན་པའི་ཕྱིར། སྐྱེ་བཞིན་པ་ནི་ཞེས་སོགས་ཀྱི་དོན་ནི། དུས་གསུམ་གྱི་རྣམ་གཞག་འཆད་པའི་
སྐབས་སུ་བཤད་པར་བྱའོ། །
༈ །དངོས་ཀུན་ཡང་དག་རྫུན་པ་མཐོང་བ་ཡིས ༤། །ཞེས་སོགས་ཀྱི་སྐབས་སུ།
སྤྱི་དོན་དང་། གཞུང་དོན་གཉིས། དང་པོ་ལ། བདེན་པ་གཉིས་ཀྱི་དབྱེ་གཞི་བཤད་པ།
༡ སྡེ་བསྟན། དབུ་མ། འ། ཤོག ༢༤༦ བ་ འཕྲེང་། ༧
༢ སྡེ་བསྟན། དབུ་མ། འ། ཤོག ༢༤༧ བ འཕྲེང་། ༧
༣ སྡེ་བསྟན། དབུ་མ། འ། ཤོག ༡༢ བ་ འཕྲེང་། ༤
༤ འཇུག་པ་ སེམས་བསྐྱེད། ༦ ཚིགས་བཅད། ༢༣

131 བཀྲས་ལྷུན་ཐོས་གླིང་གྲྭ་ཚང་།
གྲངས་ངེས་བཤད་པ། སོ་སོའི་ངོ་བོ་བཤད་པ། གཅིག་ཐ་དད་བརྟག་པ་དང་བཞི། དང་པོ་ནི།
ཤེས་བྱ་བདེན་པ་གཉིས་ཀྱི་དབྱེ་གཞི་ཡིན་ཏེ། ཡབ་སྲས་མཇལ་བའི་མདོ་བསླབ་བཏུས་སུ་
དྲངས་པ་ ༡ ལས། འདི་ལྟར་དེ་བཞིན་གཤེགས་པས་ཀུན་རྫོབ་དང་དོན་དམ་པ་གཉིས་
ཐུགས་སུ་ཆུད་དེ། ཤེས་པར་བྱ་བ། ཡང་ཀུན་རྫོབ་དང་དོན་དམ་པའི་བདེན་པ་འདིར་ཟད་དོ།
།དེ་ཡང་བཅོམ་ལྡན་འདས་ཀྱིས་སྟོང་པ་ཉིད་དུ་རབ་ཏུ་གཟིགས་རབ་ཏུ་མཁྱེན་ལེགས་པར་
མངོན་དུ་བྱས་པས་དེའི་ཕྱིར་ཐམས་ཅད་མཁྱེན་པ་ཞེས་བྱའོ། །ཞེས་སོགས་གསུངས་པའི་ཕྱིར།
༈ གཉིས་པ་ནི། ཤེས་བྱ་ལ་བདེན་པ་གཉིས་སུ་གྲངས་ངེས་ཏེ། ཤེས་བྱ་ལ་མི་བསླུ་བ་དང་
བསླུ་བ་གཉིས་སུ་གྲངས་ངེས་པའི་ཕྱིར་རོ། །ཁྱབ་སྟེ། བསླུ་མི་བསླུ་དངོས་འགལ་ཡིན་པའི་
ཕྱིར་ཏེ། ལུས་ཅན་དང་ལུས་ཅན་མིན་པ་དངོས་འགལ་ཡིན་པའི་ཕྱིར་ཏེ། དབུ་མ་སྣང་བ་ ༢
ལས། ཕན་ཚུན་སྤངས་ཏེ་གནས་པའི་མཚན་ཉིད་ཀྱི་ཆོས་དག་ནི། ཅིག་ཤོས་དགག་པ་
གཞན་སྒྲུབ་པ་མེད་ན་མེད་པ་ཡིན་པའི་ཕྱིར་ཏེ། གཉིས་ཀ་མིན་པའི་ཕྱོགས་སུ་རྟོགས་པ་ཡང་
རིགས་པ་མ་ཡིན་ནོ། ཞེས་དང་། གང་ཞིག་ཡོངས་སུ་གཅོད་པ་གང་རྣམ་པར་བཅད་པ་མེད་ན་
མེད་པ་དེ་གཉིས་ནི་ཕན་ཚུན་སྤངས་ཏེ་གནས་པའི་མཚན་ཉིད་ཡིན་ནོ། །གང་དག་ཕན་ཚུན་
སྤངས་ཏེ་གནས་པའི་མཚན་ཉིད་ཡིན་པ་དེ་དག་ནི་རྣམ་པ་ཐམས་ཅད་ལ་ཁྱབ་པར་བྱེད་པར་དག་
ཡིན་ནོ། །གང་དག་རྣམ་པ་ཐམས་ཅད་ལ་ཁྱབ་པར་བྱེད་པ་ཡིན་པ་དེ་དག་ནི་ཕུང་པོ་གཞན་སེལ་
བར་བྱེད་པ་དག་ཡིན་ཏེ། དཔེར་ན་ལུས་ཅན་དང་ལུས་ཅན་མིན་པ་ལ་སོགས་པའི་བྱེ་བྲག་ལྟ་
བུའོ། །ཞེས་གསུངས་པའི་ཕྱིར། ཡོད་མིན་མེད་མིན་བསྒོམ་བྱ་ཡང་དག་ལྟ་བུ་མི་རིགས་ཏེ།
ཡོད་མིན་མེད་མིན་གྱི་རྣམ་གཞག་མི་རིགས་པའི་ཕྱིར་ཏེ། ཡོད་པ་དང་ཡོད་པ་མིན་པ་དངོས་
༡ ཞོལ་བཀའ། དཀོན་བརྩེགས། ང་ཤོག ༡༨༢ ན། འཕྲེང་། ༢
༢ སྡེ་བསྟན། དབུ་མ། ས! ཤོག ༡༩༡ ན་ འཕྲེང་། ༥

132 དབུ་མ་ཐར་འདོད་དེད་དཔོན།
འགལ་ཡིན་པའི་ཕྱིར་ཏེ། ལུས་ཅན་དང་ལུས་ཅན་མིན་པ་དངོས་འགལ་ཡིན་པའི་ཕྱིར།།
འདིས་ནི་རྟག་མི་རྟག་དངོས་འགལ་མིན་པར་བསྟན་པ་འདྲ་སྟེ། རྟག་པ་མིན་ན་མི་རྟག་པ་
ཡིན་པས་ཁྱབ་པ། མི་རྟག་པ་མིན་ན་རྟག་པ་ཡིན་པས་ཁྱབ་པ་མེད་པའི་ཕྱིར། འོན་ཀྱང་རྟག་མི་
རྟག་གང་རུང་མིན་པ་མི་སྲིད་པས། དེ་གཉིས་དངོས་འགལ་ཡིན་པར་བརྗོད་དོ། །ཤེས་བྱ་
ལ་བདེན་པ་གཉིས་སུ་བཤད་པ་མི་འཐད་པར་ཐལ། བདེན་པ་བཞི་བཤད་པའི་ཕྱིར་ཞེ་ན། མ་
ཁྱབ་པར་ཐལ། འགོག་བདེན་དོན་དམ་པའི་བདེན་པ་ཡིན་ལ། གཞན་རྣམས་ཀུན་རྫོབ་ཀྱི་
བདེན་པ་ཡིན་པའི་ཕྱིར་ཏེ། དེ་ལྟར་བསམ་གཏན་ལྷག་ཅིང་། ཞེས་སོགས་ཀྱིས་བཤད་པའི་
ཕྱིར།
༈ གསུམ་པ་ནི། རང་མངོན་སུམ་དུ་རྟོགས་པའི་མངོན་སུམ་གྱིས་གཉིས་སྣང་ནུབ་
པའི་སྒོ་ནས་རྟོགས་པར་བྱ་བ། དོན་དམ་བདེན་པའི་མཚན་ཉིད། རང་དངོས་སུ་རྟོགས་པའི་
མངོན་སུམ་གྱིས་གཉིས་སྣང་དང་བཅས་པའི་སྒོ་ནས་རྟོགས་པར་བྱ་བ། ཀུན་རྫོབ་བདེན་པའི་
མཚན་ཉིད། སྤྱོད་འཇུག་ ༡ ལས། ཀུན་རྫོབ་དང་ནི་དོན་དམ་སྟེ། །འདི་ནི་བདེན་པ་གཉིས་
སུ་འདོད། །དོན་དམ་བློ་ཡི་སྤྱོད་ཡུལ་མིན། །བློ་ནི་ཀུན་རྫོབ་ཡིན་པར་འདོད། །ཅེས་དང་།
རྩཤེས་ ༢ ལས། སངས་རྒྱས་རྣམས་ཀྱིས་ཆོས་བསྟན་པ། །བདེན་པ་གཉིས་ལ་ཡང་དག་
བརྟེན། །འཇིག་རྟེན་ཀུན་རྫོབ་བདེན་པ་དང་། །དམ་པའི་དོན་གྱི་བདེན་པའོ། །ཞེས་གསུངས་
།དོན་དམ་བདེན་པ་ལ་དབྱེ་ན། སྟོང་ཉིད་ཉི་ཤུ། བཅུ་དྲུག གསུམ། བདག་མེད་
གཉིས་ལ་སོགས་པ་དང་། རང་བཞིན་རྣམ་དག་དང་གློ་བུར་རྣམ་དག་གཉིས་སུ་ཡང་འདུས་
༡ སྡེ་བསྟན། དབུ་མ། ལ། ཤོག ༡ ན། འཕྲེང་། ༡
༢ སྡེ་བསྟན། དབུ་མ། ཙ། ཤོག ༡༤ བ། འཕྲེང་། ༧

133 བཀྲས་ལྷུན་ཐོས་གླིང་གྲྭ་ཚང་།
སོ། །བཞི་པ་ནི། བདེན་པར་མེད་པ་དང་། ཀུན་རྫོབ་ཏུ་ཡོད་པ་ནི། ངོ་བོ་གཅིག་ལ་ལྡོག་པ་ཐ་
དད་བྱས་པ་དང་མི་རྟག་པ་ལྟ་བུ་ཡིན་ཏེ། ཀུན་རྫོབ་བདེན་སྟོང་ཡིན་པ་ནི་གང་ཞིག ། སྟོང་ཉིད་
ཀྱང་ཀུན་རྫོབ་ཏུ་ཡོད་པའི་ཕྱིར་ཏེ། ཤེས་རབ་སྙིང་པོའི་མདོ་ ༡ ལས། གཟུགས་སྟོང་པའོ།
སྟོང་པ་ཉིད་གཟུགས་སོ། །གཟུགས་ལས་ཀྱང་སྟོང་པ་ཉིད་གཞན་མ་ཡིན། སྟོང་པ་ཉིད་ལས་
ཀྱང་གཟུགས་གཞན་མ་ཡིན་ནོ། །དེ་བཞིན་དུ་ཚོར་བ་དང་འདུ་ཤེས་དང་འདུ་བྱེད་དང་རྣམ་པར་
ཤེས་པ་རྣམས་སྟོང་པའོ། །ཞེས་སོགས་གསུངས་པའི་ཕྱིར། བྱང་ཆུབ་སེམས་འགྲེལ་ ༢
ལས་ཀྱང་། ཀུན་རྫོབ་ལས་ནི་ཐ་དད་པར། །དེ་ཉིད་དམིགས་པ་མ་ཡིན་ཏེ། །ཀུན་རྫོབ་སྟོང་པ་
ཉིད་དུ་བཤད། །སྟོང་ཉིད་ཁོ་ན་ཀུན་རྫོབ་ཡིན། །མེད་ན་མི་འབྱུང་ངེས་པའི་ཕྱིར། །བྱས་དང་
མི་རྟག་པ་བཞིན་ནོ། །ཞེས་གསུངས། འདི་རྣམས་ཀྱི་རྣམ་གཞག་རྒྱས་པར་ནི། གཞན་དུ་
བཤད་པ་ལས། ཤེས་པར་བྱའོ། །
༈ །གཉིས་པ་ནི། ཁོ་ན་རེ། འདིར་གཞན་སྐྱེ་འགོག་པའི་རིགས་པ་སྨྲས་པ་དོན་
གཞན་སྐྱེ་དགག་པ་ལ་འཇིག་རྟེན་གྱི་མངོན་སུམ་གྱི་ཚད་མས་གནོད་པའི་ཕྱིར
མེད་པར་ཐལ། 
གཞན་སྐྱེ་ཡོད་པར་རྟགས་ཀྱིས་ཀྱང་སྒྲུབ་མི་དགོས་ཏེ། གཞན་སྐྱེ་ཡོད་པར་འཇིག་རྟེན་གྱི་
མངོན་སུམ་གྱི་ཚད་མས་གྲུབ་པའི་ཕྱིར། ཞེ་ན། རྩོད་པ་དེ་རྣམས་མི་རིགས་པར་ཐལ། བདེན་
གཉིས་རྣམ་འབྱེད་ཀྱི་ཐབས་མཁས་ལ་བརྟེན་ནས་དེ་ལྟ་བུའི་རྩོད་པ་སྤོང་ནུས་པའི་ཕྱིར་ཏེ
སྔར་བཤད་པའི་རྩོད་པ་དེ་ནི་བདེན་གཉིས་རྣམ་འབྱེད་ལ་རྨོངས་པའི་རྩོད་པ་ཡིན་པའི་ཕྱིར
འོ་ན་བདེན་པ་གཉིས་ཀྱི་རྣམ་འབྱེད་ཇི་ལྟ་བུ་ཞེ་ན། དེ་ཉིད་འཆད་པར་བྱེད་པ་ལ། གཞུང་འདི་
རྣམས་གསུངས་ཏེ། རང་འགྲེལ་ ་ལས། རེ་ཞིག་བདེན་པ་གཉིས་ཀྱི་རྣམ་པར་གཞག་པའི་
༡ བཀྲས་ལྷུན་ཆོས་སྤྱོད་སྟོད་ཆ། དེབ། ཤོག ༡༦༢ འཕྲེང༌། ༦
༢ སྡེ་བསྟན། རྒྱུད། ང་། ཤོག་གྲངས། ༤༡ ན། འཕྲེང་། ༡ །
༣ ཐའི་པར། དེབ། འཇུག་པ་རང་འགྲེལ། ཤོག་ ༩༥ འཕྲེང་། ༤ ་

134134 
དབུ་མ་ཐར་འདོད་དེད་དཔོན།
དབང་དུ་བྱས་ནས་བཤད་པ། དངོས་ཀུན་ཡང་དག་རྫུན་པ་མཐོང་བ་ཡིས ། །ཞེས་སོགས་
གསུངས་པའི་ཕྱིར། སྐབས་དོན་ནི། ཕྱི་ནང་གི་དངོས་པོ་ཐམས་ཅད་ཆོས་ཅན། བདེན་པར་
མེད་པ་དང་ཐ་སྙད་དུ་ཡོད་པའི་ངོ་བོ་དང་ལྡན་ཏེ། རིགས་ཤེས་ཚད་མས་རྙེད་དོན་དང་། ཐ་
སྙད་པའི་ཚད་མས་རྙེད་དོན་གཉིས་དང་ལྡན་པའི་ཕྱིར། ཁྱབ་ཏེ། རིགས་ཤེས་ཀྱིས་རྙེད་དོན་ནི་
དོན་དམ་བདེན་པ་དང་། ཐ་སྙད་པའི་ཚད་མས་རྙེད་དོན་ནི་ཀུན་རྫོབ་བདེན་པར་བཅོམ་ལྡན་
འདས་ཀྱི་མདོ་ལས་གསུངས་པའི་ཕྱིར། གསུངས་ཚུལ་ནི། འོག་ཏུ་དྲང་བར་བྱའོ།
༈ །མཐོང་བ་རྫུན་པའང་རྣམ་པ་གཉིས་འདོད་དེ ། ཞེས་སོགས་ཀྱི་སྐབས་སུ་
འཇིག་རྟེན་གྱི་ཤེས་ངོ་ལ་ལྟོས་ཏེ་ཡུལ་ཅན་ཡང་དག་པ་དང་ལོག་པ་གཉིས་སུ་འདོད་དེ། དེའི་
ཤེས་ངོ་ལ་ལྟོས་ན་འཕྲལ་གྱི་འཁྲུལ་རྒྱུས་མ་བསླད་པའི་དབང་པོ་དྲུག་གི་ཤེས་པ་དྲུག །འཕྲལ་
གྱི་འཁྲུལ་རྒྱུས་བསླད་པའི་དབང་པོ་དྲུག་གི་ཤེས་པ་དྲུག་རྣམས་སུ་ཡོད་པའི་ཕྱིར། འཇིག་རྟེན་
གྱི་ཤེས་ངོ་ལ་ལྟོས་ནས་ཡུལ་ལ་ཡང་དག་པ་དང་ལོག་པ་གཉིས་སུ་འདོད་དེ། འཇིག་རྟེན་གྱི་
ཤེས་ངོ་ལ་ལྟོས་ཏེ་འཕྲལ་གྱི་འཁྲུལ་རྒྱུས་མ་བསླད་པའི་ཤེས་པ་དྲུག་གི་ཡུལ་དྲུག །འཕྲལ་གྱི་
འཁྲུལ་རྒྱུས་བསླད་པའི་ཤེས་པ་དྲུག་གི་ཡུལ་དྲུག་རྣམས་སུ་ཡོད་པའི་ཕྱིར། དཔེར་མཚོན་ན་
བྱད་བཞིན་གྱི་གཟུགས་བརྙན་བྱད་བཞིན་དུ་སྣང་བའི་མིག་ཤེས་ཆོས་ཅན། འཇིག་རྟེན་གྱི་ཤེས་
ངོ་ལ་ལྟོས་ནས་ཡུལ་ཅན་ཕྱིན་ཅི་ལོག་ཡིན་ཏེ། འཇིག་རྟེན་རང་དགའ་བ་རྣམས་ཀྱིས་ལོག་
ཤེས་སུ་གྲུབ་ཟིན་པའི་ཕྱིར། གཟུགས་འཛིན་མིག་ཤེས་ཆོས་ཅན་འཇིག་རྟེན་གྱི་ཤེས་ངོ་ལ་
ལྟོས་ནས་ཡུལ་ཅན་ཡང་དག་པ་ཡིན་ཏེ། ཚད་མ་གང་ཞིག འཇིག་རྟེན་པ་རྣམས་ཀྱིས་མ་
འཁྲུལ་པའི་རིག་པར་འདོད་པའི་ཕྱིར། བྱད་བཞིན་གྱི་གཟུགས་བརྙན་ཆོས་ཅན། འཇིག་རྟེན་
༡ འཇུག་པ། སེམས་བསྐྱེད། ༦ ཚིགས་བཅད། ༢༣
༢ འཇུག་པ། སེམས་བསྐྱེད། ༦ ཚིགས་བཅད། ༢༤

135 བཀྲས་ལྷུན་ཐོས་གླིང་གྲྭ་ཚང་།
གྱི་ཤེས་ངོ་ལ་ལྟོས་ཏེ་ཡུལ་ལོག་པ་ཡིན་ཏེ། འཇིག་རྟེན་པ་རྣམས་ལ་བྱད་བཞིན་དུ་སྣང་བ་གང་
ཞིག །དེས་བྱད་བཞིན་མིན་པར་མངོན་སུམ་དུ་རྟོགས་པའི་ཕྱིར། གཟུགས་ཆོས་ཅན། འཇིག་
རྟེན་གྱི་ཤེས་ངོ་ལ་ལྟོས་ཏེ་ཡུལ་ཡང་དག་ཡིན་ཏེ། དེའི་མངོན་སུམ་གྱི་གཞལ་བྱ་གང་ཞིག་
དེས་སྣང་བ་ལྟར་གྲུབ་པར་འདོད་པའི་ཕྱིར། ཉིད་ཀྱི་སྒྲ་སྨོས་པ་ལ་དགོས་པ་ཡོད་དེ། སྔར་
བཤད་ཀྱི་ཤེས་པ་དེ་རྣམས་འཁྲུལ་པར་འཇོག་པ་ལ་ཐ་སྙད་པའི་ཚད་མ་ཉིད་ཀྱིས་ཆོག་གི་
རིགས་ཤེས་ལ་མི་ལྟོས་པར་རྟོགས་པའི་དགོས་པ་ཡོད་པའི་ཕྱིར། འདིའི་གནོད་པ་ནི། ཐོག་
མ་མེད་པ་ནས་འོངས་པའི་བདག་འཛིན་ལྷན་སྐྱེས་དང་དེའི་བག་ཆགས་སོགས་ལ་དམིགས་ཏེ།
འཕྲལ་གྱི་འཁྲུལ་རྒྱུ་ལ་བྱེད་པའི་ཕྱིར། འཕྲལ་གྱི་འཁྲུལ་རྒྱུ་དེ་ལ་རྣམ་པ་དུ་མ་ཡོད་དེ། ནང་ན་
ཡོད་པ་ནི་རབ་རིབ་དང་། ད་དུ་ར་ཟོས་པ་སོགས་དང་། གཉིད་དང་ནད་ལ་སོགས་པའོ།
།ཕྱིར་རོལ་ན་ཡོད་པ་ནི་མེ་ལོང་དང་། བྲག་ཕུག་སོགས་ནས་སྒྲ་བརྗོད་པ་དང་། སོས་ཀའི་ཉི་
མའི་འོད་ཟེར་དང་བྱེ་མ་སྐྱ་བོའི་ཡུལ་ཉེ་བར་ཚོགས་པ་སོགས་དུ་མ་ཡོད་པའི་ཕྱིར། ད་དུ་ར་ནི་
ཐང་ཁྲོམ་པ་སྟེ་དེའི་འབྲས་བུ་ཆུ་རྩ། ལྕགས་ཕྱེ། འབྲོང་ཀོ་ཀོ་གཡག །སྦྲང་པོ་ཆེའི་རོ་
སོགས་དང་སྦྱར་ནས་ཟོས་པ་ན། ཐམས་ཅད་གསེར་དང་ཁྲབ་ཅན་དང་། ཀ་གླིང། སྦུ་ཀག་
སོགས་པའི་སྒྲ་ཁྱབ་པར་སྣང་བའི་ཤེས་པ་འཁྲུལ་པ་སྐྱེ་བ་བཞིན། རྨི་ལམ་དུ་དབང་ཤེས་ཡོད་
པར་སློབ་དཔོན་འདི་ཉིད་བཞེད་པར་འདོད་པ་མི་རིགས་ཏེ། སློབ་དཔོན་གྱིས་གཉིད་ནི་དབང་
པོ་དྲུག་གི་ནང་ནས་ཡིད་ཁོ་ནའི་འཁྲུལ་རྒྱུར་གསུངས་པའི་ཕྱིར། འདིར་ཡང་དག་ཀུན་རྫོབ་
ཡོད་པ་མིན་ཏེ། སྟོང་ཉིད་ལ་གཉིས་སྣང་ནུབ་པའི་ཤེས་པ་ལས་གཞན་པའིཤེས་པ་ཐམས་ཅད་
འཁྲུལ་ཤེས་ཁོ་ན་ཡིན་པའི་ཕྱིར་ཏེ། དེ་རྣམས་ལ་རང་ཡུལ་བདེན་གྲུབ་ཏུ་སྣང་བའི་ཕྱིར་ཏེ།
དེ་རྣམས་ལ་མ་རིག་པ་དང་དེའི་བག་ཆག་གང་རུང་གི་བསླད་པ་ཞུགས་པས་ཁྱབ་པའི་ཕྱིར་ཏེ།
དེ་ལྟར་འོག་ནས་འཆད་པའི་ཕྱིར།

136 དབུ་མ་ཐར་འདོད་དེད་དཔོན།།
༈ ཀུན་རྫོབ་ལ་ལོག་པའི་ཀུན་རྫོབ་ཀྱིས་ཁྱབ་པའང་ཡོད་པ་མིན་ཏེ། བདག་འཛིན་
ལྷན་སྐྱེས་གཉིས་དང་དེའི་ཞེན་ཡུལ་ནི་ལོག་པའི་ཀུན་རྫོབ་མིན་པའི་ཕྱིར་ཏེ། བདག་འཛིན་ལྷན་
སྐྱེས་གཉིས་ཀྱི་ཞེན་ཡུལ་མེད་པར་ཐ་སྙད་པའི་ཚད་མ་ཙམ་གྱིས་རྟོགས་པར་མི་ནུས་པའི་ཕྱིར་
ཏེ། བདག་འཛིན་ལྷན་སྐྱེས་གཉིས་པོ་དེ་ལོག་ཤེས་སུ་ཐ་སྙད་པའི་ཚད་མ་ཙམ་གྱིས་མ་གྲུབ་
པའི་ཕྱིར་ཏེ། དེ་གཉིས་ལོག་ཤེས་སུ་འགྲུབ་པ་རིགས་ཤེས་ཚད་མ་ལ་ལྟོས་པའི་ཕྱིར་ཏེ། དེ་
གཉིས་ཀྱི་ཞེན་ཡུལ་མེད་པར་རྟོགས་པ་རིགས་ཤེས་ཚད་མ་ལ་ལྟོས་པའི་ཕྱིར། བདེན་གྲུབ་
མེད་པར་རྟོགས་པ་རིགས་ཤེས་ཚད་མ་ལ་ལྟོས་པའི་ཕྱིར། ཡང་བདག་འཛིན་ལྷན་སྐྱེས་
གཉིས་ཀྱི་ཞེན་ཡུལ་ནི་ཡང་དག་པའི་ཀུན་རྫོབ་དང་ལོག་པའི་ཀུན་རྫོབ་གང་ཡང་མིན་ཏེ།
ཡང་དག་པ་དང་བདེན་པ་གང་ཡང་མི་རིགས་པའི་ཕྱིར། ལོག་པའི་ཀུན་རྫོབ་མེད་པ་མིན་ཏེ།
བྱད་བཞིན་གྱི་གཟུགས་བརྙན་ལྟ་བུ་ལོག་པའི་ཀུན་རྫོབ་ཡིན་པའི་ཕྱིར་ཏེ། རང་གི་མཚན་ཉིད་
ཀྱིས་གྲུབ་པ་ཡོད་པར་འདོད་པ་རྣམས་ཀྱིས་བྱད་བཞིན་གྱི་གཟུགས་བརྙན་བྱད་བཞིན་དུ་སྣང་
ཡང་བྱད་བཞིན་མིན་པར་རྟོགས་ནུས་པའི་ཕྱིར། རང་རྒྱུད་པ་མན་ཆད་ཀྱིས་བཞེད་པའི་བདག་
འཛིན་ཀུན་བརྟགས་གཉིས་ཞེན་ཡུལ་དང་བཅས་པ་ལོག་པའི་ཀུན་རྫོབ་ཡིན་ཏེ། དེ་རྣམས་
བཞེད་པའི་བདག་འཛིན་ཀུན་བརྟགས་གཉིས་ཀྱི་ཞེན་ཡུལ་མེད་པར་རྟོགས་པ་རིགས་ཤེས་ཚད་
མ་ལ་མི་ལྟོས་པའི་ཕྱིར། བདག་འཛིན་ཀུན་བརྟགས་ཞེན་ཡུལ་དང་བཅས་པ་ནི་ལོག་པའི་ཀུན་
རྫོབ་ཏུ་བཞེད་པ་ལྟར་སྣང་སྟེ། ཊཱིཀ་ཆེན་ ༡ ལས། བདག་འཛིན་ལྷན་སྐྱེས་གཉིས་ཀྱི་བཟུང་
བའི་དོན་ལྟ་བུ་ནི། གནོད་པ་མེད་པའི་དབང་པོས་བཟུང་བ་ཞེས་པ་ཡིན་ལ། འཇིག་རྟེན་པའི་
བསམ་པ་རང་དགའ་བ་ལ་ལྟོས་ནས་ཡང་དག་པའམ་བདེན་པ་ཡིན་མོད་ཀྱང་ཐ་སྙད་དུ་ཡང་
མེད་དོ། །ཞེས་དང་། ལམ་རིམ་ ༢ ལས། གང་ཟག་དང་ཆོས་རང་གི་མཚན་ཉིད་ཀྱིས་
༡ བློ་གླིང་པར། དེབ། ཤོག ༡༨༢ འཕྲེང་། ༡༥ ༢ སེར་བྱེས་པར་ དེབ་ ལམ་རིམ་འབྲིང་པོ། ཤོག ༣༣༤ འཕྲེང་། ༡༡

137 བ ཀྲས་ལྷུན་ཐོས་གླིང་གྲྭ་ཚང་།
གྲུབ་པར་འཛིན་པ་ལ་གཉིས་ཡོད་པའི་གྲུབ་མཐའ་ངན་པས་འཕྲལ་དུ་ཡིད་བསླད་པ་ལས་བྱུང་
བ་ལྟ་བུ་འཛིན་སྟངས་ཀྱི་ལྡོག་ཕྱོགས་ནི་ཐ་སྙད་པའི་ཚད་མས་མི་འགྲུབ་པས་དམིགས་བསལ་
ལོ། །ཞེས་གསུངས་ལ། སྔར་བཤད་པ་རྣམས་སྤྱིར་བཏང་ཡིན་ལ། ལོག་པའི་ཀུན་རྫོབ་ཡིན་
ན། སྣང་བ་ལྟར་དུ་མེད་པར་ཐ་སྙད་པའི་ཚད་མ་ཙམ་གྱིས་མི་འགྲུབ་པར་སེམས། ཁ་ཅིག་ན་
རེ། འཇིག་རྟེན་གྱི་ཤེས་ངོ་ལ་ལྟོས་ནས་ཡང་དག་ཀུན་རྫོབ་ཡོད་པ་མིན་ཏེ། འཇིག་རྟེན་གྱི་ཤེས་
ངོ་ལ་ལྟོས་ནས་ཡང་དག་ཀུན་རྫོབ་ཡིན་ན། འཇིག་རྟེན་གྱི་ཤེས་ངོ་ལ་ལྟོས་ནས་བདེན་པ་དང་
རྫུན་པའི་གཞི་མཐུན་ཡིན་དགོས་པའི་ཕྱིར་ཏེ། དེ་ལ་ལྟོས་ཏེ་ཡང་དག་ཀུན་རྫོབ་ཡིན་ན། དེ་ལ་
ལྟོས་ཏེ་ཡང་དག་པ་དང་ཀུན་རྫོབ་ཀྱི་གཞི་མཐུན་ཡིན་དགོས་པའི་ཕྱིར། ཞེས་གསུངས།
འཇིག་རྟེན་གྱི་ཤེས་ངོ་ལ་ལྟོས་ཏེ་ཡང་དག་ཀུན་རྫོབ་ཡིན་ན། དེ་ལ་ལྟོས་ཏེ་ཀུན་རྫོབ་ཡིན་མི་
དགོས་པར་ཐལ། བློ་དེའི་ངོ་བོར་ཀུན་རྫོབ་ཀྱི་བདེན་པ་ཡིན་ན། བློ་དེའི་ངོ་བོར་བདེན་པ་མིན་
དགོས་པའི་ཕྱིར་ཏེ། བློ་དེའི་ངོ་བོར་བདེན་པ་ཡིན་ན། བློ་དེའི་ངོ་བོར་རྫུན་པ་མིན་དགོས་པའི་
ཕྱིར་ཏེ། བློ་དེའི་ངོ་བོར་ཀུན་རྫོབ་ཡིན་ན། བློ་དེའི་ངོ་བོར་རྫུན་པ་ཡིན་དགོས་པའི་ཕྱིར་ཏེ།
གཞི་དེ་ཀུན་རྫོབ་པར་རྟོགས་ན་གཞི་དེ་རྫུན་པར་རྟོགས་དགོས་པའི་ཕྱིར། དེའི་དོགས་སྤོང་
རྒྱས་པར་འོག་ཏུ་འཆད་དོ།
།འཇིག་རྟེན་གྱི་ཤེས་ངོ་ལ་ལྟོས་ཏེ་ཡང་དག་ཀུན་རྫོབ་དང་ལོག་པའི་ཀུན་རྫོབ་གཉིས་
ཀ་ཡོད་དེ། ཐལ་འགྱུར་བའི་ལུགས་ཀྱིས་ནི། འཕྲལ་གྱི་འཁྲུལ་རྒྱུས་མ་བསླད་པའི་ཤེས་པ་
དྲུག་དང་། དེ་ལས་ལོག་པའི་ཤེས་པ་དྲུག་དང་། ཤེས་པ་སྔ་མ་དྲུག་གིས་བཟུང་བའི་ཡུལ་
དྲུག་དང་། ཕྱི་མ་དྲུག་གིས་བཟུང་བའི་ཡུལ་དྲུག་སྟེ་ལོག་པའི་ཡུལ་ཡུལ་ཅན་དྲུག་ལོག་པའི་
ཀུན་རྫོབ་དང༌། མ་ལོག་པའི་ཡུལ་ཡུལ་ཅན་དྲུག་ཡང་དག་ཀུན་རྫོབ་ཏུ་འཇོག་ལ། དེ་ཡང་
འཇིག་རྟེན་པའམ་ཐ་སྙད་པའི་ཚད་མ་གཉིས་ལ་ལྟོས་ནས་ཡང་དག་པའམ་ལོག་པའི་ཀུན་རྫོབ་

138 ད བུ་མ་ཐར་འདོད་དེད་དཔོན།
ཏུ་འཇོག་གི་འཕགས་པའི་གཟིགས་པའི་རྗེས་སུ་འབྲང་བའི་རིགས་ཤེས་ལ་ལྟོས་ནནི་མིན་པས་
ཞེས་ལམ་རིམ་ལས་གསུངས་ཤིང་། ཊིཀ་ཆེན་ ༡ ལས། འཇིག་རྟེན་གྱི་ཤེས་ངོ་ལ་ལྟོས་ཏེ་
ཀུན་རྫོབ་ཀྱི་དབྱེ་བ་བཤད་པ། ཞེས་སོགས་གསུངས་པ་དཔྱད་པར་བྱའོ།
༈ །གཏི་མུག་རང་བཞིན་སྒྲུབ་ཕྱིར་ཀུན་རྫོབ་སྟེ ། །ཞེས་སོགས་ཀྱི་སྐབས་སུ།
ཀུན་རྫོབ་པ་གང་གི་ངོ་བོར་བདེན་ལ། གང་གི་ངོ་བོར་མི་བདེན་པ་དང་། ཀུན་རྫོབ་ཙམ་དེ་གང་
ཟག་གསུམ་ལ་སྣང་བ་དང་མི་སྣང་བའི་ཚུལ་དང་། སོ་སྐྱེ་དང་འཕགས་པ་ལ་ལྟོས་ཏེ་དོན་དམ་
དང་ཀུན་རྫོབ་ཏུ་འགྱུར་ཚུལ་ལོ། །དང་པོ་ལ་དངོས་ཀྱི་དོན་དང་། ཉོན་མོངས་ཀྱི་རྣམ་གཞག་
ཐུན་མོངས་མིན་པ་བཤད་པའོ། །དང་པོ་ནི། མྱུ་གུ་ཆོས་ཅན། ཀུན་རྫོབ་ཀྱི་བདེན་པ་ཞེས་
བརྗོད་པའི་རྒྱུ་མཚན་ཡོད་དེ། བདེན་པར་ཞེན་པའི་གཏི་མུག་ནི་ཀུན་རྫོབ་ཡིན་ལ་། དེའི་ངོ་བོར་
བདེན་པར་གྲུབ་པས་དེ་ལྟར་བརྗོད་པ་ཙམ་ཡིན་པའི་ཕྱིར། བདེན་པར་ཞེན་པའི་གཏི་མུག་ཆོས་
ཅན། ཀུན་རྫོབ་ཅེས་བརྗོད་པའི་རྒྱུ་མཚན་ཡོད་དེ། གནས་ལུགས་ཀྱི་དོན་མཐོང་བ་ལ་སྒྲིབ་
པའི་དོན་གྱིས་དེ་ལྟར་བརྗོད་པའི་ཕྱིར་ཏེ། ལང་ཀཱར་གཤེགས་པའི་མདོ་ ༢ ལས། རང་
བཞིན་མེད་ལ་འཁྲུལ་པ་གང་། །དེ་ནི་ཡང་དག་ཀུན་རྫོབ་འདོད། །ཅེས་གསུངས་ཤིང་།
དངོས་རྣམས་སྐྱེ་བ་ཀུན་རྫོབ་ཏུ། །དམ་པའི་དོན་དུ་རང་བཞིན་མེད། །ཅེས་སོགས་ཀྱིས་དངོས་
པོ་རྣམས་སྐྱེ་བ་སོགས་སུ་ཁས་ལེན་པའི་ཀུན་རྫོབ་ཙམ་ཞིག་བསྟན་ཏོ། །བདེན་པར་མེད་
བཞིན་དུ་བདེན་པར་སྣང་བས་བཅོས་པའི་གཟུགས་ལ་སོགས་པ་ཀུན་རྫོབ་ཀྱི་བདེན་པ་ཞེས་ཐུབ་
པ་དེས་གསུངས་ཏེ། དེ་ལྟར་དུ་ལང་ཀཱར་གཤེགས་པའི་མདོ་ལས་གསུངས་པའི་ཕྱིར།
གཟུགས་སོགས་དངོས་པོ་ཐམས་ཅད་ཆོས་ཅན། བདེན་འཛིན་ཟད་པར་སྤངས་པའི་ཉན་རང་
༡ བློ་གླིང་པར། དེབ་ ཤོག ༡༧༣ འཕྲེང་། ༡
༢ འཇུག་པ། སེམས་བསྐྱེད། ༦ ཚིགས་བཅད། ༢༨
༣ ཞོལ་བཀའ། མདོ་སྡེ། ཅ་ ཤོག ༢༨༠ ན། འཕྲེང་། ༤

139 བཀྲས་ལྷུན་ཐོས་གླིང་གྲྭ་ཚང་།
དགྲ་བཅོམ་པའི་རྗེས་ཐོབ་དང་། དག་སའི་རྗེས་ཐོབ་ཀྱི་ངོ་བོར་བདེན་པར་གྲུབ་པ་མིན་ཏེ། དེ་
རྣམས་ཀྱི་ངོ་བོར་ཀུན་རྫོབ་པ་ཙམ་དུ་སྣང་བའི་ཕྱིར། །
རྟེན་འབྱུང་གཟུགས་བརྙན་དང་བྲག་ཅ་སོགས་ཅུང་ཟད་གཅིག་ནི་རྫུན་ཡང་མ་རིག་པ་
དང་ལྡན་པ་རྣམས་ལ་སྣང་ལ། ཞེས་སོགས་ཀྱང་ཊིཀ་ཆེན་ལས་གསུངས་པའི་དགོངས་པ་
ཅུང་ཞིག་བཤད་ན། བྱད་བཞིན་གྱི་གཟུགས་བརྙན་ལྟ་བུ་བྱད་བཞིན་དུ་སྣང་ཡང་དེས་སྟོང་པའི་
རྫུན་པ་ཡིན་ཀྱང་ཀུན་རྫོབ་ཀྱི་བདེན་པ་ཡིན། དེ་ལྟར་དུ་སྣང་ཞིང་བྱད་བཞིན་གྱིས་སྟོང་པར་
གྲུབ་ཀྱང་། གཟུགས་བརྙན་རང་གི་མཚན་ཉིད་ཀྱིས་གྲུབ་པར་འཛིན་པའི་ཀུན་རྫོབ་ཀྱི་ངོ་བོར་
བདེན་པར་གྲུབ་པའི་དངོས་པོ་ཡིན་པའི་ཕྱིར། གཟུགས་བརྙན་ཀུན་རྫོབ་བདེན་པ་མིན་པར་
གསུངས་པའི་རྒྱུ་མཚན་ཡོད་དེ། བརྡ་བྱང་རྒན་པོའི་ངོར་བྱད་བཞིན་གྱི་གཟུགས་བརྙན་བྱད་
བཞིན་ཡིན་པ་དེ་ཀུན་རྫོབ་བདེན་པ་མིན་པ་ལ་དགོངས་པའི་ཕྱིར་ཏེ། བྱད་བཞིན་གྱི་གཟུགས་
བརྙན་བྱད་བཞིན་ཡིན་པ་དེ་ནི་དེའི་ངོ་བོར་མེད་པའི་ཕྱིར་ཏེ། བརྡ་བྱང་རྒན་པོ་རྣམས་ཀྱིས་བྱད་
བཞིན་གྱི་གཟུགས་བརྙན་བྱད་བཞིན་མིན་པར་མངོན་སུམ་དུ་རྟོགས་པའི་ཕྱིར། ཁོ་ན་རེ། བརྡ་
བྱང་རྒན་པོའི་ངོ་བོར་བྱེད་བཞིན་གྱི་གཟུགས་བརྙན་བྱད་བཞིན་ཡིན་པར་ཐལ། ཕྱི་རོལ་པ་
རྣམས་བྱད་བཞིན་གྱི་གཟུགས་བརྙན་བྱད་བཞིན་དུ་འདོད་པའི་ཕྱིར་ཏེ། བྱད་བཞིན་རང་
གནས་ལས་མ་གཡོས་པར་མེ་ལོང་ནང་དུ་འཕོས་པར་འདོད་པའི་ཕྱིར་ཏེ། གསལ་བ་སྔ་མ་
ལ་ཡོད་པའི་སྤྱི་དེ་གསལ་བ་སྔ་མ་ལས་མ་གཡོས་པར་གསལ་བ་ཕྱི་མ་ལ་ཁྱབ་པར་འདོད་པའི་
ཕྱིར་ཟེར་ན། རྩ་བར་མ་ཁྱབ་སྟེ། བརྡ་བྱང་རྒན་པོ་རྣམས་ཀྱིས་བྱད་བཞིན་གྱི་གཟུགས་བརྙན་
བྱད་བཞིན་མིན་པར་ཚད་མས་གྲུབ་པའི་ཕྱིར་ཏེ། སྐྱེས་བུའི་གྲིབ་མ་རྣམས་སྐྱེས་བུ་མིན་པར་
རྟོགས་པའི་ཕྱིར། ཀུན་རྫོབ་ཏུ་བདེན་པར་མེད་ན། ཀུན་རྫོབ་བདེན་པ་ཡིན་པ་འགལ་ཞེ་ན།
བདེན་གྲུབ་འགོག་པ་དང་བདེན་སྟོང་སྒྲུབ་པའི་ཐ་སྙད་ཐམས་ཅད་ཆོས་ཅན། ཀུན་རྫོབ་བདེན་པ་

140 དབུ་མ་ཐར་འདོད་དེད་དཔོན།
མིན་པར་ཐལ། ཀུན་རྫོབ་ཏུ་བདེན་པར་མེད་པའི་ཕྱིར། ཁྱབ་པ་ཁས་སོ། །འདོད་ན། དེ་
རྣམས་མེད་པར་ཐལ། དེ་རྣམས་ཀུན་རྫོབ་བདེན་པ་མ་ཡིན་ཞིང་། རང་གི་མཚན་ཉིད་ཀྱིས་
གྲུབ་པ་མི་སྲིད་པའི་ཕྱིར། བདེན་གཉིས་ཀྱི་གྲངས་ངེས། འཇིག་རྟེན་ལ་ལྟོས་པའི་བདེན་རྫུན།
དབུ་མ་པས་འཇོག་པའི་བདེན་རྫུན་ལ་མི་འདྲ་བ་སོགས་ཀྱི་རྣམ་གཞག་མི་འཐད་པར་ཐལ།
གཟུགས་བརྙན་སོགས་བདེན་གཉིས་གང་ཡང་མིན་པའི་ཀུན་རྫོབ་ཙམ་ཡིན་པའི་ཕྱིར། རྟགས་
ཁས། རང་བཞིན་མ་རིག་པ་དང་ལྡན་པ་ལ་རྣམ་པ་ཐམས་ཅད་དུ་མི་སྣང་ངོ༌། །ཞེས་གསུངས་
པ་ཆོས་ཅན། དགོས་པ་ཡོད་དེ། རང་བཞིན་སྟོང་པ་ཉིད་དེ་མ་རིག་བག་ཆགས་ཀྱིས་བསླད་
པའི་ཤེས་པ་རྣམས་ལ་མངོན་སུམ་དུ་མི་སྣང། མ་རིག་པ་མ་སྤངས་ཀྱང་སྟོང་ཉིད་ལ་གཉིས་
སྣང་ནུབ་པའི་མཉམ་གཞག་ལ་མངོན་སུམ་དུ་སྣང་། སོ་སྐྱེའི་རྒྱུད་ཀྱི་རིགས་ཤེས་དང་སློབ་
པའི་རྗེས་ཐོབ་ལ་མངོན་སུམ་དུ་མི་སྣང་ཡང་དོན་སྤྱིའི་ཚུལ་གྱིས་སྣང་ཞིང་རྟོགས་སོ་ཞེས་གོ་
བའི་དགོས་པ་ཡོད་པའི་ཕྱིར།།
དེ་ལྟར་ན་རེ་ཞིག་སྲིད་པའི་ཡན་ལག་གིས་ཡོངས་སུ་བསྡུས་པའི་ཞེས་སོགས་
གསུངས་པ་ཆོས་ཅན། དོན་ཡོད་དེ། ཆོས་རྣམས་བདེན་པར་ཞེན་པའི་ཡན་ལག་བཅུ་གཉིས་
ཀྱི་ཐོག་མའི་མ་རིག་པའི་དབང་གིས་བཞག་པ་མིན་ཀྱང་། ཆོས་རྣམས་དེའི་ངོར་བདེན་པར་
གྲུབ་པས་ཀུན་རྫོབ་ཀྱི་བདེན་པ་དང་། བདེན་པར་ཞེན་པའི་ཡན་ལག་བཅུ་གཉིས་ཀྱི་ཐོག་མའི་
མ་རིག་པ་དེ་བདེན་པ་གང་གི་ངོར་འཇོག་པའི་བློ་ཀུན་རྫོབ་པ་ཡིན་ནོ་ཞེས་རྟོགས་པའི་དགོས་པ་
ཡོད་པའི་ཕྱིར། དེ་ཡང་ཉན་ཐོས་དང་རང་སངས་རྒྱས་ཉོན་མོངས་པ་ཙམ་གྱི་མ་རིག་པ་སྤངས་
པ་ཞེས་སོགས་གསུངས་པ་ཆོས་ཅན། དགོས་པ་ཡོད་དེ། གཟུགས་སྒྲ་སོགས་ཀྱི་ཆོས་རྣམས་
ཉན་རང་དགྲ་བཅོམ་པ་དང་དག་སའི་རྗེས་ཐོབ་གསུམ་གྱི་ངོར་བདེན་པར་གྲུབ་པ་མིན་ཏེ། དེ་
གསུམ་གྱིས་བདེན་འཛིན་ཟད་པར་སྤངས་པའི་ཕྱིར་ཞེས་སོགས་རྟོགས་པའི་དགོས་པ་ཡོད་

141 བཀྲས་ལྷུན་ཐོས་གླིང་གྲྭ་ཚང་།
པའི་ཕྱིར། གཟུགས་ལ་སོགས་པ་སྔར་བཤད་ཀྱི་གང་ཟག་གསུམ་པོ་དེའི་རྗེས་ཐོབ་ཀྱི་ངོར་
བདེན་གྲུབ་མིན་པར་གང་ཟག་དེ་གསུམ་ལ་སྒྲུབ་མི་དགོས་ཏེ། དེ་ལྟར་དུ་གང་ཟག་དེ་གསུམ་
གྱི་ཚད་མས་གྲུབ་ཟིན་པའི་ཕྱིར། དེ་ལྟར་སྒྲུབ་པ་ལ་དགོས་པ་ཡོད་དེ། གཟུགས་སོགས་དེ་
གསུམ་གྱི་ངོར་བདེན་གྲུབ་དུ་འདོད་པའི་བློ་དམན་གྱི་ལོག་རྟོག་དགག་པའི་དགོས་པ་ཡོད་པའི་
ཕྱིར། གཟུགས་ལ་སོགས་པ་མ་དག་པ་རྣམས་ཀྱི་བློ་ཀུན་རྫོབ་པ་ཐམས་ཅད་ཀྱི་ངོར་བདེན་མེད་
དུ་སྒྲུབ་མི་ནུས་ཏེ། དེ་རྣམས་ཀྱི་བདེན་འཛིན་ལྷན་སྐྱེས་ཀྱི་ངོར་བདེན་པར་གྲུབ་པའི་ཕྱིར།
གཟུགས་ལ་སོགས་པ་ཆོས་ཅན། གང་ཟག་གསུམ་པོ་དེའི་ངོར་ཀུན་རྫོབ་ཀྱི་བདེན་པ་མིན་ཏེ།
དེ་རྣམས་ཀྱི་ངོར་བདེན་པར་མེད་པའི་ཕྱིར་ཞེ་ན། མ་ཁྱབ་སྟེ། བློ་དེའི་ངོར་ཀུན་རྫོབ་ཀྱི་བདེན་
པ་ཡིན་ན། བློ་དེའི་ངོར་བདེན་མེད་ཡིན་དགོས་པའི་ཕྱིར་ཏེ། བློ་དེའི་ངོར་ཀུན་རྫོབ་ཀྱི་བདེན་
པར་གྲུབ་ན་བློ་དེའི་ངོར་ཀུན་རྫོབ་ཀྱི་བདེན་པར་གྲུབ་དགོས། དེར་གྲུབ་ན་དེའི་ངོར་རྫུན་པར་
གྲུབ་དགོས། དེར་གྲུབ་ན་དེའི་ངོར་བདེན་པ་མིན་པར་གྲུབ་དགོས། དེར་གྲུབ་ན་དེའི་ངོར་
བདེན་པར་མེད་པར་གྲུབ་དགོས་པའི་ཕྱིར་ཏེ། ཀུན་རྫོབ་བདེན་པ་ཞེས་པའི་ཚིག་ཟུར་གྱི་
བདེན་པ་བློ་དང་དོན་གཉིས་ཀྱི་ནང་ནས་བདེན་འཛིན་གྱི་བློ་ཁོ་ནའི་སྟེང་དུ་འཇོག་དགོས་པའི་
ཕྱིར་ཏེ། ཡུལ་གྱི་ངོས་ནས་བདེན་པར་གྲུབ་པ་མི་སྲིད་པའི་ཕྱིར། །
༈ གཉིས་པ་ལ། མཚན་ཉིད། དབྱེ་བ། ཞར་བྱུང་དང་གསུམ། དང་པོ་ནི།
བདེན་
སེམས་རྒྱུད་རབ་ཏུ་མ་ཞི་བར་བྱེད་པའི་རིགས་སུ་གནས་པའི་སེམས་བྱུང་གང་ཞིག 
པར་ཞེན་པའི་འཛིན་པ་ཅན་དུ་དམིགས་པ། ལུགས་འདིའི་ཐུན་མོངས་མིན་པའི་ཉོན་མོངས་
ཀྱི་མཚན་ཉིད། དབྱེ་ན། རྩ་ཉོན་དྲུག་གམ་བཅུ། ཉེ་ཉོན་ཉི་ཤུ་ལ་སོགས་པ་ཡོད་པའི་ཕྱིར།
བདེན་པར་ཞེན་པའི་ཐེ་ཚོམ་ཉོན་མོངས་ཅན་ལས་གཞན་པའི་ཐུན་མོངས་མིན་པའི་ཉོན་མོངས་
འདི་རྣམས་ལ་ཀུན་བརྟགས་དང་ལྷན་སྐྱེས་གཉིས་སུ་ཡོད་ཅིང་། མངོན་པར་གོ་འོག་གཉིས་

142 142
 ད བུ་མ་ཐར་འདོད་དེད་དཔོན།
ནས་བཤད་པའི་གང་ཟག་རང་རྐྱ་ཐུབ་པའི་རྫས་ཡོད་དུ་འཛིན་པའི་འཇིག་ལྟ་ལས་གཞན་པའི་
ཉོན་མོངས་རྣམས་ནི་ཀུན་བརྟགས་ཁོ་ན་ཡིན་ཏེ། ཊིཀ་ཆེན་ ༡ ལས། གང་ཟག་རང་རྐྱ་ཐུབ་
པའི་རྫས་ཡོད་དུ་འཛིན་པ་ནི་གྲུབ་མཐས་བློ་ཁ་མ་བསྒྱུར་པ་ལ་ཡོད་མོད་ཀྱང་། གང་ཟག་
ཕུང་པོ་དང་མཚན་ཉིད་མི་མཐུན་པའི་གཞན་དུ་ཡོད་པར་འཛིན་པ་ནི་གྲུབ་མཐས་བློ་ཁ་མ་བསྒྱུར་
པ་ལ་མེད་དོ། དེ་ལྟར་ན་མཐར་འཛིན་པར་ལྟ་བ་ཡང་གཉིས་སོ། །ཞེས་དང་། རང་དུ་ལྟ་བ་
དང་འབྲེལ་ཡོངས་སུ་ཟད ། ཅེས་པའི་སྐབས་སུ་རང་སྟེ་ཕྲ་བའི་འཇིག་ལྟའི་བདག་ཏུ་ལྟ་
བ་དང་འབྲེལ་བ་སྟེ། དེ་སྔོན་དུ་འགྲོ་བའི་བདག་དང་སེམས་ཅན་སོགས་རང་རྐྱ་ཐུབ་པའི་རྫས་
ཡོད་དུ་འཛིན་པ་རགས་པའི་གང་ཟག་གི་བདག་དང་བདག་གིར་འཛིན་པ་དང་ཕུང་ཁམས་སྐྱེ་
མཆེད་ལ་བདེན་པར་ཞེན་པའི་ཆོས་ཀྱི་བདག་འཛིན་རྣམས་ཡོངས་སུ་ཟད་པར་འགྱུར་རོ།
།ཟད་པའི་དོན་ཡང་ས་དེའི་སྤང་བྱར་གྱུར་པའི་བདག་འཛིན་གཉིས་ཀྱི་ས་བོན་སྤངས་པ་ཡིན་གྱི་
ཐམས་ཅད་ཟད་པ་མིན་ནོ། །མདོས་ཀྱང་འཇིག་ལྟ་ལྷན་སྐྱེས་ཡོད་པར་བསྟན་ཏོ། །ཞེས་
གསུངས། མདོ་ ༣ ལས་གསུངས་ཚུལ་ནི། ས་འདིར་དེ་ཕྱིར་རང་དུ་ལྟ་བ་ཡང་ཡོངས་སུ་
ཟད་པར་འགྱུར་ཏེ། ཇི་སྐད་དུ་ཀྱེ་རྒྱལ་བའི་སྲས་དག །བྱང་ཆུབ་སེམས་དཔའ་ས་འོད་འཕྲོ་བ་
ཅན་འདི་ལ་གནས་པའི་བྱང་ཆུབ་སེམས་དཔའ་དེ་འཇིག་ཚོགས་ལ་ལྟ་བ་སྔོན་དུ་འགྲོ་བའི་
བདག་དང་སེམས་ཅན་དང་སྲོག་དང་གསོ་བ་དང་སྐྱེས་བུ་དང་གང་ཟག་དང་། ཞེས་སོགས་
གསུངས། དོན་ནི། ས་བཞི་པས་སྤངས་པའི་གང་ཟག་རང་རྐྱ་ཐུབ་པའི་རྫས་ཡོད་དུ་འཛིན་
པའི་རྣམ་རྟོག་ལྷན་སྐྱེས་ས་བོན་དང་བཅས་པ་ཡོད་ལ། དེས་མ་སྤངས་ཤིང་ས་བདུན་པ་ལྟ་
བུས་སྤང་དགོས་པའི་དེ་ལྟ་བུའི་རྣམ་པར་རྟོག་པ་ས་བོན་དང་བཅས་པ་ཡང་ཡོད་དོ། །ཞེས་
༡ ཝར་ཎ་པར། དེབ། ཤོག ༡༩༡ འཕྲེང་། ༤
༢ འཇུག་པ། སེམས་བསྐྱེད། ༤ ཚིགས་བཅད། ༢
༣ ཞོལ་བཀའ། ཕལ་ཆེན། ག ཤོག ༢༦ ན། འཕྲེང་། ༥

143 བཀྲས་ལྷུན་ཐོས་གླིང་གྲྭ་ཚང་།
པའི་དོན་ནོ། དེས་ན་བདེན་པར་ཞེན་པའི་འདོད་ཆགས་དང་ཞེ་སྡང་ལ་སོགས་པ་མ་རིག་པ་
ཡིན་ཏེ། བཞི་བརྒྱ་པ་ ༡ ལས། ལུས་ལ་ལུས་དབང་ཇི་བཞིན་དུ། །གཏི་མུག་ཀུན་ལ་
གནས་གྱུར་ཏེ། །ཞེས་དང་། དེའི་འགྲེལ་པར ལ། གཏི་མུག་ནི་དེ་རྣམས་ཇི་ལྟར་བདེན་པར་
རྟོག་པ་ལས་རྨོངས་པ་ཉིད་ཀྱི་ཕྱིར་དངོས་པོ་བདེན་པའི་རང་གི་ངོ་བོར་ལྷག་པར་སྒྲོ་འདོགས་
པར་རབ་ཏུ་འཇུག་གོ །འདོད་ཆགས་ལ་སོགས་པ་དག་ཀྱང་གཏི་མུག་གིས་ཀུན་ཏུ་བཏགས་
པའི་དངོས་པོའི་རང་བཞིན་ཁོ་ན་ལ་སྡུག་པ་དང་མི་སྡུག་པ་ལ་སོགས་པའི་ཁྱད་པར་སྒྲོ་
འདོགས་པར་འཇུག་པ་ཉིད་ཀྱི་ཕྱིར་གཏི་མུག་ལས་ཐ་མི་དད་པར་གྱུར་ཅིང་གཏི་མུག་ལ་བརྟེན་
པར་ཡང་འགྱུར་ཏེ་གཏི་མུག་གཙོ་བོ་ཉིད་ཀྱི་ཕྱིར་རོ། །ཞེས་གསུངས་ལ། སྐབས་དོན་ནི།
བདེན་པར་ཞེན་པའི་གཏི་མུག་ནི་ཉོན་མོངས་ཅན་གྱི་མ་རིག་པ་ཡིན་ཞིང་། དེ་དང་མཚུངས་
པར་ལྡན་པའི་ཉོན་མོངས་ཅན་གཞན་རྣམས་ཀྱང་དེ་དང་འཛིན་སྟངས་ཐ་མི་དད་ཅིང་དེ་ཁོ་ན་ལ་
བརྟེན་ཏེ་དཔེར་ན་ལུས་ཀྱི་དབང་པོ་ལས་གཞན་པའི་དབང་པོ་གཟུགས་ཅན་རྣམས་ལུས་ཀྱི་
དབང་པོ་ཁོ་ན་ལ་བརྟེན་པ་བཞིན། ཞེས་པའོ། །ཉོན་མོངས་ལ་སེམས་བྱུང་གིས་ཁྱབ་པར་
བཤད་པ་མི་འཐད་པར་ཐལ། བདེན་འཛིན་འཁོར་བའི་རྩ་བར་གྱུར་པའི་མ་རིག་པ་ཡིན་པའི་
ཕྱིར་ཏེ། དེ་ལྟར་གསུངས་པའི་ཕྱིར་ཞེ་ན། མ་ཁྱབ་སྟེ། དེ་ལྟར་དུ་གསུངས་པ་ནི། བདེན་
པར་འཛིན་པའི་འཇིག་ལྟ་སོགས་ལ་དགོངས་པ་ཙམ་ཡིན་པའི་ཕྱིར། བདེན་འཛིན་ཉོན་མོངས་
སུ་གསུངས་པ་ནི་ཚིག་གི་ཐ་སྙད་བརྗོད་བདེ་བའི་དབང་དུ་མཛད་པའི་ཕྱིར། སེམས་རྒྱུད་
རབ་ཏུ་མ་ཞི་བར་བྱེད་པའི་རིགས་སུ་གནས་ཞེས་སྨོས་པ་འདི་ལ་དགོས་པ་ཡོད་དེ། བསོད་
ནམས་ཀྱི་ཚོགས་སུ་གྱུར་པའི་ཉོན་མོངས་རྣམས་བསྡུ་བའི་དགོས་པ་ཡོད་པའི་ཕྱིར། བྱང་
༡ སྡེ་བསྟན། དབུ་མ་ ཚ། ཤོག ༧ བ། འཕྲེང་། ༥
༢ སྡེ་བསྟན། དབུ་མ། ཡ་ ཤོག ༡༡༢ བ། འཕྲེང་། ༧

144 
དབུ་མ་ཐར་འདོད་དེད་དཔོན།
སེམས་འཕགས་པའི་གཞན་དོན་སྒྲུབ་པའི་ཐབས་སུ་གྱུར་པའི་ཉོན་མོངས་ཡོད་པའི་ཕྱིར། །
རྒྱས་པར་ནི་འོག་ཏུ་འཆད་པར་བྱའོ། །ཊཱིཀ་ཆེན་ ༡ ལས། དེ་བཞིན་དུ་ཆོས་རྣམས་བདེན་
གྲུབ་ཏུ་འཛིན་པའི་རྣམ་རྟོག་ལ་སྒོམ་སྤངས་ཆེ་འབྲིང་དགུར་བྱས་ནས་གཉེན་པོ་སྒོམ་ལམ་དགུ་
དང་སྦྱོར་བ་ཡང་། གཟུང་འཛིན་རྫས་ཐ་དད་དུ་འཛིན་པའི་རྣམ་རྟོག་ལ་སྒོམ་སྤངས་ཆེ་འབྲིང་
དགུར་བྱས་ནས་སྒོམ་ལམ་དགུ་དང་སྤང་གཉེན་དུ་སྦྱོར་བར་བཤད་པ་བཞིན་དུ་རེ་ཞིག་ལ་ཆོས་
ཀྱི་བདག་མེད་ཕྲ་རགས་གཉིས་ཀ་རྫོགས་པར་རྟོགས་མི་ནུས་པའི་གདུལ་བྱ་འགའ་ཞིག་གི་
ངོར་གསུངས་པའི་དྲང་བའི་དོན་དུ་ཤེས་པར་བྱའོ། །ཞེས་གསུངས་ལ། དོན་ནི། སྔར་གོང་དུ་
བཤད་པ་བཞིན་སྒོམ་སྤངས་བདེན་འཛིན་གྱི་རྣམ་རྟོག་དགུ་དང་། བྱང་སེམས་ཀྱི་སྒོམ་ལམ་
བར་ཆད་མེད་ལམ་དགུ་སྤང་གཉེན་དུ་སྦྱར་ནས་གསུངས་པ་དྲང་དོན་དུ་བསྟན་པ་ཙམ་མོ།
༈ གསུམ་པ་ནི། མ་རིག་པ་ལ་ཉོན་སྒྲིབ་ཀྱིས་ཁྱབ་བམ་ཞེན། མིན་ཏེ་ཤེས་སྒྲིབ་ཏུ་
གྱུར་པའི་མ་རིག་པ་ཡོད་པའི་ཕྱིར་ཏེ། ཉོན་མོངས་ཅན་མིན་པའི་མ་རིག་པ་ཡོད་པའི་ཕྱིར་ཏེ།
རང་འགྲེལ་ ༢ ལས། དེ་ཡང་ཤེས་བྱའི་སྒྲིབ་པའི་མཚན་ཉིད་ཅན་མ་རིག་པ་ཙམ་ཀུན་ཏུ་སྤྱོད་
པའི་ཕྱིར་སྣང་བ་དང་བཅས་པའི་སྤྱོད་ཡུལ་ཅན་གྱི་འཕགས་པ་རྣམས་ལ་སྣང་གི་སྣང་བ་མེད་
པའི་སྤྱོད་ཡུལ་མངའ་བ་རྣམས་ལ་མིན་ནོ། །སངས་རྒྱས་རྣམས་ལ་ནི་ཆོས་ཐམས་ཅད་རྣམ་པ་
ཐམས་ཅད་དུ་མངོན་པར་རྫོགས་པར་བྱང་ཆུབ་པའི་ཕྱིར་སེམས་དང་སེམས་ལས་བྱུང་བའི་རྒྱུ་
བ་གཏན་ལོག་པར་འདོད་པ་ཡིན་ནོ། །ཞེས་གསུངས་པའི་ཕྱིར། ༈ གཉིས་པ་ཀུན་
རྫོབ་ཙམ་དེ་གང་ཟག་གསུམ་ལ་སྣང་བ་དང་མི་སྣང་བའི་ཚུལ་ནི་ཀུན་རྫོབ་པའི་ཆོས་རྣམས་
བདག་འཛིན་ཟད་པར་སྤངས་པའི་བྱང་སེམས་དང་། ཉན་རང་དགྲ་བཅོམ་པ་རྣམས་ཀྱི་རྗེས་
༡ ཝར་ཎ་པར། དེབ། ཤོག ༢༣༨ འཕྲེང་། ༦
༢ འཇུག་པ་རང་འགྲེལ། སྡེ་བསྟན། དབུ་མ། འ། ཤོག ༢༥༥ ན། འཕྲེང་། ༣

145 བཀྲས་ལྷུན་ཐོས་གླིང་གྲྭ་ཚང་།
ཐོབ་ལ་བདེན་གྲུབ་ཏུ་སྣང་ཞིང་མཉམ་གཞག་ཟག་མེད་ལ་བདེན་གྲུབ་ཏུ་མི་སྣང་བའི་རྒྱུ་མཚན་
འདི་རྣམས་ཀྱི་རྗེས་ཐོབ་ནི་མ་རིག་བག་ཆགས་ཀྱིས་བསླད་པའི་ཟག་བཅས་ཡིན་ལ
ཡོད་དེ། 
མཉམ་གཞག་ནི་དེས་མ་བསླད་པའི་ཟག་མེད་ཡིན་པའི་ཕྱིར། ཀུན་རྫོབ་པའི་ཆོས་རྣམས་
། དེས་
སངས་རྒྱས་ཀྱི་མཉམ་རྗེས་གཉིས་ཀ་ལ་བདེན་གྲུབ་ཏུ་མི་སྣང་བའི་རྒྱུ་མཚན་ཡོད་དེ
བདེན་འཛིན་གྱི་རྣམ་རྟོག་ས་བོན་དང་བཅས་པ་ཟད་པར་སྤངས་པའི་ཕྱིར་ཏེ། ཚིག་གསལ་
༡ ལས། རྣམ་པར་རྟོག་པ་ནི་སེམས་ཀྱི་རྒྱུ་བ་ཡིན་ན་དེ་དང་བྲལ་བའི་ཕྱིར། དེ་ཁོ་ན་ཉིད་དེ་ནི་
རྣམ་པར་རྟོག་པ་མེད་པ་ཡིན་ནོ། །ཇི་སྐད་དུ་མདོ་ ༢ ལས་དོན་དམ་པའི་བདེན་པ་གང་ཞེ་ན།
གང་ལ་སེམས་ཀྱི་རྒྱུ་བ་ཡང་མེད་ན་ཡི་གེ་རྣམས་ལྟ་སྨོས་ཀྱང་ཅི་དགོས་ཞེས་གསུངས་སོ
།སྟོང་ཉིད་ལ་གཉིས་སྣང་ནུབ་པའི་གནས་སྐབས་ན་བརྗོད་འདོད་ཀྱི་རྟོག་པ་དང་། དེས་ཀུན་
ནས་བསླངས་པའི་མིང་ཚིག་ཡི་གེ་སོགས་མེད་པར་བསྟན་པའི་ཕྱིར། ཤེས་སྒྲིབ་གྱི་རྣམ་
གཞག་ནི་འོག་ཏུ་འཆད་པར་བྱའོ། །
༈ གསུམ་པ་ནི། དེ་ལ་སོ་སོ་སྐྱེ་བོ་རྣམས་ཀྱི་དོན་དམ་པ་གང་ཡིན་པ་འདི། ཞེས་
སོགས་གསུངས་པ་ཆོས་ཅན། དགོས་པ་ཡོད་དེ། སོ་སྐྱེས་བདེན་གྲུབ་ཏུ་འདོད་པའི་ཆོས་
རྣམས་སྔར་བཤད་པའི་འཕགས་པ་གསུམ་གྱི་རྗེས་ཐོབ་ཡེ་ཤེས་ཀྱི་ངོར་ཀུན་རྫོབ་ཀྱི་བདེན་པ་
ཡིན་ཀྱང་དེ་རྣམས་ཀྱི་ངོར་བདེན་གྲུབ་མིན་ཏེ། དེ་རྣམས་ཀྱི་ངོར་ཀུན་རྫོབ་ཙམ་ཡིན་པའི་ཕྱིར་
ཞེས་བསྟན་པའི་དགོས་པ་ཡོད་པའི་ཕྱིར། བུམ་པ་ལ་སོགས་པ་ཆོས་རྣམས་སོ་སྐྱེ་ལ་ལྟོས་
ནས་ཀུན་རྫོབ་དང་འཕགས་པ་ལ་ལྟོས་ནས་དོན་དམ་པ་མིན་ཏེ། བུམ་སོགས་སོ་སྐྱེའི་ངོར་ཀུན་
རྫོབ་ཙམ་ཡིན་ལ་འཕགས་པའི་ངོར་མིན་པའི་ཁྱད་པར་མི་འཐད་པའི་ཕྱིར་ཏེ། འཕགས་པ་
༡ སྡེ་བསྟན། དབུ་མ། འ། ཤོག ༡༢༠ ན། འཕྲེང་། ༣
༢ སྡེ་བཀའ། མདོ་སྡེ། མ། ཤོག ༡༢༣ བ་ འཕྲེང་། ༢

146 ད བུ་མ་ཐར་འདོད་དེད་དཔོན།
རྣམས་ཀྱིས་བུམ་སོགས་ཀྱི་ཆོས་རྣམས་ཀུན་རྫོབ་ཙམ་དུ་གཟིགས་པའི་ཕྱིར་ཏེ། འཕགས་པ་
རྣམས་ཀྱིས་དེ་རྣམས་བདེན་སྟོང་དུ་གཟིགས་པའི་ཕྱིར། དེ་རྣམས་ཀྱི་ཁྱབ་པ་ཡོད་དེ། བློ་གང་
གི་ངོར་ཀུན་རྫོབ་བདེན་པར་སོང་བ་དེའི་ངོར་བདེན་གྲུབ་ཁེགས་དགོས་པའི་ཕྱིར། ༈
སངས་རྒྱས་རྣམས་ཀྱི་དོན་དམ་པ་ནི་རང་བཞིན་ཉིད་ཡིན་ཞིང་། ཞེས་སོགས་གསུངས་པ་ཆོས་
ཅན། དགོས་པ་ཡོད་དེ། དོན་དམ་པའི་བདེན་པ་དེ་ཉིད་སངས་རྒྱས་ཀྱི་མཉམ་གཞག་ཏུ་རྟག་ཏུ་
གཉིས་སྣང་ནུབ་པའི་ཚུལ་གྱིས་སྣང་ལ། གཞན་རྣམས་ཀྱིས་མཉམ་གཞག་ལ་དེ་ལྟར་མ་ཡིན་
ཞེས་རྟོགས་པའི་དགོས་པ་ཡོད་པའི་ཕྱིར། དེ་ཡང་བསླུ་བ་མེད་པ་ཉིད་ཀྱི་ཞེས་སོགས་
གསུངས་པ་ཆོས་ཅན། དགོས་པ་ཡོད་དེ། དོན་དམ་པ་དེ་བདེན་པར་མ་གྲུབ་ཏེ། དེ་ནི་ཟག་
མེད་ཡེ་ཤེས་ཀྱི་ངོར་མི་བསླུ་བས་བདེན་པར་བཞག་པ་ཙམ་མོ་ཞེས་རྟོགས་པའི་དགོས་པ་ཡོད་
པའི་ཕྱིར།
༈ ད་ནི་འདི་དཔྱད་པར་བྱ་སྟེ། གཞི་དེ་ཀུན་རྫོབ་ཀྱི་བདེན་པར་རྟོགས་ན། གཞི་དེ་
བདེན་སྟོང་དུ་རྟོགས་དགོས་པར་ཐལ། བློ་དེའི་ངོར་གཞི་དེ་ཀུན་རྫོབ་ཀྱི་བདེན་པར་གྲུབ་ན་བློ་
དེའི་ངོར་གཞི་དེ་བདེན་གྲུབ་ཁེགས་དགོས་པའི་ཕྱིར། འདོད་ན། དངོས་པོ་ཀུན་རྫོབ་ཀྱི་བདེན་
པར་རྟོགས་པའི་ཚད་མ་ཆོས་ཅན། དངོས་པོ་བདེན་སྟོང་དུ་རྟོགས་པར་ཐལ། དངོས་པོ་ཀུན་
རྫོབ་ཀྱི་བདེན་པར་རྟོགས་པའི་ཕྱིར། དེ་ཆོས་ཅན། རིགས་ཤེས་ཚད་མར་ཐལ། དངོས་པོ་
བདེན་སྟོང་དུ་རྟོགས་པའི་ཚད་མ་ཡིན་པའི་ཕྱིར། འདོད་ན། ཀུན་རྫོབ་བདེན་པ་རྟོགས་པའི་
ཚད་མ་དེ་དོན་དམ་བདེན་པ་རྟོགས་པའི་ཚད་མར་ཐལ། འདོད་པའི་ཕྱིར། འདོད་ན། ཀུན་
རྫོབ་བདེན་པ་དེ་དོན་དམ་བདེན་པར་ཐལ། འདོད་པའི་ཕྱིར། འདོད་ན། རྒྱུན་མཐའི་བར་ཆད་
མེད་ལམ་དེས་ཀུན་རྫོབ་བདེན་པ་སྣང་ཡུལ་དུ་བྱེད་པར་ཐལ། འདོད་པའི་ཕྱིར། འདོད་ན།
དེས་བདེན་གཉིས་ངོ་བོ་ཐ་དད་དུ་འཛིན་པའི་དྲི་མ་ཟད་པར་སྤངས་པར་ཐལ། འདོད་པའི་

147 བཀྲས་ལྷུན་ཐོས་གླིང་གྲྭ་ཚང་།
ཕྱིར། དེས་གནས་ངན་ལེན་གྱི་དྲི་མ་ཟད་པར་སྤངས་པར་ཐལ། འདོད་པའི་ཕྱིར། གཞན་
ཀུན་རྫོབ་བདེན་པ་དངོས་ཀྱི་བསྟན་བྱའི་གཙོ་བོར་བྱེད་པའི་མདོ་ངེས་དོན་གྱི་མདོ་ཡིན་
ཡང་། 
པར་ཐལ། ཀུན་རྫོབ་བདེན་པ་དོན་དམ་བདེན་པ་ཡིན་པའི་ཕྱིར། འདོད་ན། དེ་དྲང་དོན་གྱི་
མདོར་གསུངས་པ་མི་འཐད་པར་ཐལ། དེའི་ཕྱིར་ཞེ་ན། དངོས་པོ་རྫུན་པར་རྟོགས་པའི་ཚད་
མ་ཆོས་ཅན། དངོས་པོ་བདེན་པ་མིན་པར་རྟོགས་པར་ཐལ། དངོས་པོ་རྫུན་པར་རྟོགས་པའི་
ཕྱིར། འདོད་ན། དངོས་པོ་བདེན་གྲུབ་མིན་པར་རྟོགས་པར་ཐལ། འདོད་པའི་ཕྱིར། འདོད་
ན། རིགས་ཤེས་ཚད་མར་ཐལ། འདོད་པའི་ཕྱིར། འདོད་ན། རྫུན་པ་རྟོགས་པའི་ཚད་མ་དེ་
རིགས་ཤེས་ཚད་མ་ཡིན་པར་ཐལ། འདོད་པའི་ཕྱིར། འདོད་ན། རྫུན་པ་དེ་དོན་དམ་བདེན་
པར་ཐལ་ལོ། །འདོད་ན། དེ་རྒྱུན་མཐའི་བར་ཆད་མེད་ལམ་གྱི་སྣང་ཡུལ་ཡིན་པར་ཐལ་ལོ།
དེས་བདེན་གཉིས་ངོ་བོ་ཐ་དད་དུ་འཛིན་པའི་དྲི་མ་ཟད་པར་སྤངས་པ་སོགས་སུ་
།འདོད་ན། 
ཐལ་ལོ། །འཁོར་གསུམ། གཞན་ཡང་། རྫུན་པ་དངོས་ཀྱི་བསྟན་བྱའི་གཙོ་བོར་བྱེད་པའི་མདོ་
ངེས་དོན་གྱི་མདོ་ཡིན་པར་ཐལ། དེའི་ཕྱིར། འདོད་ན། དེ་དྲང་དོན་གྱི་མདོར་གསུངས་པ་མི་
འཐད་པར་ཐལ། དེའི་ཕྱིར། འཁོར་གསུམ། ཁ་ཅིག་ན་རེ། ཀུན་རྫོབ་བདེན་པ་ཆོས་ཅན།
བདེན་པ་ཡིན་པར་ཐལ། དོན་དམ་པ་ཡིན་པའི་ཕྱིར། བདེན་པར་གྲུབ་པར་ཐལ། འདོད་པའི་
ཕྱིར་ཞེ་ན། རང་བཞིན་གྱིས་མྱང་འདས་ཆོས་ཅན། བདེན་གྲུབ་ཡིན་པར་ཐལ། བདེན་པ་ཡིན་
པའི་ཕྱིར་ཏེ། གནས་ཚུལ་དང་སྣང་ཚུལ་མཐུན་པའི་ཕྱིར་ཏེ། རང་སྣང་ཡུལ་དུ་བྱེད་པའི་སློབ་
པའི་མངོན་སུམ་ལ་སྣང་བ་ལྟར་དུ་གྲུབ་པའི་ཕྱིར། ཁྱོད་སྣང་ཡུལ་དུ་བྱེད་པའི་སློབ་པའི་
མངོན་སུམ་མ་འཁྲུལ་པའི་རིག་པ་ཡིན་པའི་ཕྱིར་དང་། བཅོམ་ལྡན་འདས་ཀྱི་མདོ་ ༡ ལས།
དགེ་སློང་དག་བདེན་པ་དམ་པ་ནི་གཅིག་སྟེ། འདི་ལྟ་སྟེ། མི་བསླུ་བའི་ཆོས་ཅན་མྱ་ངན་ལས་
༡ སྡེ་བསྟན། དབུ་མ། འ། ཤོག ༢༥༨ བ། འཕྲེང་། ༡

148 ད བུ་མ་ཐར་འདོད་དེད་དཔོན།
འདས་པའོ་ཞེས་དང་། རིགས་པ་དྲུག་ཅུ་པར ། མྱ་ངན་འདས་པ་བདེན་གཅིག་པུ། །ཞེས་
གསུངས་པའི་ཕྱིར། རྩ་བར་འདོད་མི་ནུས་ཏེ། མྱང་འདས་དེ་ནི་དོན་དམ་པའི་བདེན་པར་
འཇོག་པ་དང་། ཡོད་པར་འཇོག་པ་ཐ་སྙད་པའི་ཚད་མ་ཁོ་ན་ལ་རག་ལས་པའི་ཕྱིར་ཏེ།
རིགས་པ་དྲུག་ཅུ་པའི་འགྲེལ་པར ། ཅི་མྱ་ངན་འདས་པ་ཡང་ཀུན་རྫོབ་བདེན་པ་ཡིན་ནམ་
ཞེ་ན། དེ་ནི་དེ་བཞིན་ཏེ། ཞེས་དང༌། དེའི་ཕྱིར་མྱ་ངན་འདས་པ་ནི་ཀུན་རྫོབ་ཀྱི་བདེན་པར་
ཡོངས་སུ་བཏགས་པ་ཁོ་ན་ཡིན་ནོ། །ཞེས་གསུངས་པའི་ཕྱིར། འདིས་མྱང་འདས་ཀུན་རྫོབ་
བདེན་པར་བསྟན་པ་མིན་ཏེ། འགྲེལ་པ་འདི་དང་འཇུག་འགྲེལ་གཉིས་ཀས་བདེན་པ་གཞན་
གསུམ་ཀུན་རྫོབ་བདེན་པ་དང་། མྱང་འདས་དོན་དམ་བདེན་པར་གསུངས་པའི་ཕྱིར། འདིས་
ནི་གསུང་རབ་ཀྱི་གུང་ལེགས་པར་བསྒྲིགས་མཁྱེན་པའི་ཡོངས་འཛིན་དམ་པའི་མན་ངག་མེད་
པར་ཤེས་རབ་ཡོད་ཀྱང་རྩ་འགྲེལ་གྱི་ཚིག་གསལ་པོ་རྣམས་ལ་བརྟེན་པའི་གྲུབ་མཐའ་རང་རང་
གི་ཐད་དུ་ལུང་རིགས་ཀྱི་སྒྲུབ་བྱེད་བཅས་པར་སྣང་ཡང་གོང་འོག་བསྒྲིགས་ན་འགལ་འདུ་
འབའ་ཞིག་བྱུང་བའི་ཚེ། ཤེས་འདོད་མེད་པའི་སྐྱོན་བརྗོད་པ་ཡིན་ཞེས་སམ། སྨྲ་བསམ་
བརྗོད་མེད་ཡིན་པས་ལན་མི་འདེབས་ཞེས་པའམ། གཞན་གྱིས་གུང་བསྒྲིགས་པའི་ལེགས་
བཤད་རྣམས་རྟོག་བཟོ་ཀྱོག་བཤད་ཡིན་ཞེས་པའི་བློ་རྩིང་གི་གྲུབ་མཐའ་ངན་པ་གནས་སྐབས་
སུ་རང་གཞན་ཕུང་ལ་གཏོད་ཅིང་ཕྱི་མར་ངན་འགྲོ་མི་བཟད་པའི་སྒོ་འབྱེད་རྣམས་འབྱུང་བར་
འགྱུར་བས་དེ་བཞིན་དུ་མ་སོང་བར་གསུང་རབ་ཀྱི་གུང་བསྒྲིགས་པ་ལ་མཁས་པར་བྱའོ་ཞེས་
བརྩེ་བས་གདམས་པའོ།།
༈ དོན་དམ་བདེན་པ་ཡིན་ན་བདེན་པ་ཡིན་ཞིང་། བདེན་པར་མ་གྲུབ་པ་
༡ སྡེ་བསྟན། དབུ་མ། ཙ། ཤོག ༢༡ བ། འཕྲེང་། ༥
༢ སྡེ་བསྟན། དབུ་མ། ཡ། ཤོག ༧ བ། འཕྲེང་། ༣

149 བཀྲས་ལྷུན་ཐོས་གླིང་གྲྭ་ཚང་།
དགོས་ཏེ། དོན་དམ་བདེན་པ་ཡིན་ན། དོན་དང་། དམ་པ་དང་། བདེན་པ་གསུམ་ཀ་ཡིན་
དགོས་པའི་ཕྱིར་ཏེ། ཚིག་གསལ་ ༡ ལས། དོན་ཡང་དེ་ཡིན་ལ། དམ་པ་ཡང་ཡིན་པས་
ན་དོན་དམ་པའོ། །དེ་ཉིད་བདེན་པ་ཡིན་པས་ན་དོན་དམ་བདེན་པའོ། །ཞེས་གསུངས་པའི་ཕྱིར།།
བདེན་པ་ཡིན་ན་བདེན་པར་གྲུབ་དགོས་པ་ཐལ། བདེན་པ་ཡིན་ན། བདེན་པ་ཡིན་པར་གྲུབ་
དགོས་པའི་ཕྱིར་ཏེ། དེ་ཡིན་ན་དེ་ཡིན་པར་ཚད་མས་གྲུབ་དགོས་པའི་ཕྱིར་ཞེ་ན། རྩ་བར་མ་
ཁྱབ་སྟེ། ཀུན་རྫོབ་བདེན་པ་ཡིན་ན། ཀུན་རྫོབ་བདེན་པ་ཡིན་པར་གྲུབ་དགོས་ཤིང་། ཀུན་རྫོབ་
བདེན་པར་མ་གྲུབ་དགོས་པའི་ཕྱིར། མ་གྲུབ་ན། སྨྱུ་གུ་ཆོས་ཅན། ཀུན་རྫོབ་བདེན་པར་གྲུབ་
པར་ཐལ། ཀུན་རྫོབ་བདེན་པ་ཡིན་པའི་ཕྱིར། ཤེས་བྱ་གང་ཞིག །དོན་དམ་བདེན་པ་མ་ཡིན་
པའི་ཕྱིར། འདོད་མི་ནུས་ཏེ། ཡོད་ན་བདེན་གྲུབ་མ་ཡིན་དགོས་པའི་ཕྱིར། ཟག་བཅས་ཉེར་
ལེན་གྱི་ཕུང་པོ་ཆོས་ཅན། སྡུག་བསྔལ་བདེན་པར་གྲུབ་པ་ཐལ། སྡུག་སྔལ་བདེན་པ་ཡིན་པར་
གྲུབ་པའི་ཕྱིར། ཁྱབ་པ་ཁས། དེར་ཐལ། དེ་ཡིན་པར་ཚད་མས་གྲུབ་པའི་ཕྱིར། འདོད་ན།
སྡུག་བསྔལ་བདེན་པར་མ་གྲུབ་པར་ཐལ། གཞན་དབང་བདེན་པར་མ་གྲུབ་པའི་ཕྱིར། ཁ་
ཅིག་ན་རེ། དོན་དམ་ཆོས་ཅན། ཁྱོད་ཡོད་ན་ཁྱོད་བདེན་པ་ཡིན་དགོས་པར་ཐལ། ཁྱོད་ཡོད་ན་
ཁྱོད་རྫུན་པ་མ་ཡིན་དགོས་པའི་ཕྱིར། གཞན་ཡང་། ཀུན་རྫོབ་ཆོས་ཅན། ཁྱོད་ཡོད་ན་ཁྱོད་
བདེན་པ་མ་ཡིན་དགོས་པར་ཐལ། ཁྱོད་ཡོད་ན་ཁྱོད་དོན་དམ་མ་ཡིན་དགོས་པའི་ཕྱིར། འདོད་
ན། ཤེས་བྱ་ཆོས་ཅན། ཀུན་རྫོབ་བདེན་པ་མ་ཡིན་པར་ཐལ། དོན་དམ་བདེན་པ་ཡིན་པའི་ཕྱིར། །
དེར་ཐལ། དོན་དམ་ཡོད་པའི་ཕྱིར། འཁོར་གསུམ། འདོད་ན། ཀུན་རྫོབ་བདེན་པར་ཐལ།
ཁྱོད་ཀུན་རྫོབ་བདེན་པ་ཡིན་པའི་ཕྱིར་ཏེ། ཁྱོད་ཡོད་པ་གང་ཞིག ། ཁྱོད་དོན་དམ་བདེན་པ་མ་
ཡིན་པའི་ཕྱིར། གཞན་ཡང་། མྱུ་གུ་ཆོས་ཅན། ཀུན་རྫོབ་བདེན་པ་མ་ཡིན་པར་ཐལ། ཀུན་
༡ རྡ་ས་པར། དེབ། ཤོག ༤༡༦ རབ་འབྱེད། ༢༤ ཚིགས་བཅད་བརྒྱད་པའི་འགྲེལ་པ།

150 ད བུ་མ་ཐར་འདོད་དེད་དཔོན།
རྫོབ་ཡོད་པའི་ཕྱིར། ཁྱབ་པ་ཁས། འདོད་མི་ནུས་ཏེ། གཞན་དབང་ཡིན་པའི་ཕྱིར། ཁ་ཅིག་
ན་རེ། མྱུ་གུ་ཆོས་ཅན། ཀུན་རྫོབ་བདེན་པ་མ་ཡིན་པར་ཐལ། ཀུན་རྫོབ་དོན་དམ་པ་དང་ཡང་
དག་པ་མ་ཡིན་པའི་ཕྱིར་ཞེ་ན། མ་ཁྱབ་པར་ཐལ། མྱུ་གུ་སོགས་ཀུན་རྫོབ་བདེན་པར་གྲགས་
ཀྱང་། ཀུན་རྫོབ་ཡང་དག་པ། དོན་དམ། མི་བསླུ་བ། གནས་ལུགས་སོགས་སུ་མ་གྲགས་
པའི་ཕྱིར། སྔར་བཤད་པ་དེ་རྣམས་ནི་ཞེ་འདོད་མེད་པའི་ཚིག་འཁྲི་འབའ་ཞིག་ཡིན་ཏེ།
གཞན་དུ་ན་བདེན་པ་གཉིས་དང་བཞི་ལ་སོགས་པའི་རྣམ་གཞག་མི་འཐད་པར་འགྱུར་བའི་ཕྱིར།
དཔེར་ན། འཕགས་པའི་བདེན་པ་བཞི་པོ་རྣམས། ། ཁྱོད་ལ་མེད་པར་ཐལ་བར་འགྱུར །
།ཞེས་སོགས་གསུངས་པ་ལྟར་རོ། །འོན་ཀྱང་ལན་འདེབས་ཚུལ་སྔ་སོར་མ་བསམ་པའི་ཐམ་
ཐོམ་འགའ་ཞིག་ལ་གཞན་གྱིས་སུན་འབྱིན་ལྟར་སྣང་བརྗོད་དེ་རྨོངས་པ་ཁ་མཐུན་གྱི་ངོར་
འཁོར་གསུམ་ཞེས་པའི་ཚིག་ཀྱལ་གྱི་རྗེས་སུ་གཟུར་གནས་རྣམས་ཀྱང་བཅལ་རྒྱུགས་བྱས་ཏེ།
མཁས་པ་རྣམས་ཀྱི་སྙན་པའི་གྲགས་པའི་བ་དན་ཅུང་ཟད་ཉམས་པའི་ཉེས་དམིགས་ཡོད་པས་
གཟབས་འཚལ་ལོ། ། ཚིག་གི་བརྗོད་ཚུལ་མཐའ་ཡས་ཀྱང་། དངོས་པོའི་གནས་ཚུལ་ནི།
གཟུགས་ཀུན་རྫོབ་བདེན་པར་རྟོགས་པའི་ཚད་མས་གཟུགས་བདེན་སྟོང་རྟོགས་ཀྱང་། ཀུན་
རྫོབ་བདེན་པ་རྟོགས་པའི་ཚད་མས་བདེན་སྟོང་མ་རྟོགས་ཏེ། བདེན་སྟོང་དོན་དམ་བདེན་པར་
རྟོགས་པའི་ཚད་མས་ཀུན་རྫོབ་ཀྱི་བདེན་པ་རྟོགས་ཀྱང་། བདེན་སྟོང་རྟོགས་པའི་ཚད་མས་ཀུན་
རྫོབ་བདེན་པ་མ་རྟོགས་པའི་ཕྱིར་རོ། །བདེན་སྟོང་དོན་དམ་པ་ཡིན་པ་དེ་ནི་ཀུན་རྫོབ་བདེན་པ་
ཡིན་པའི་ཕྱིར་ཏེ། བདེན་སྟོང་ཡོད་པ་ཀུན་རྫོབ་བདེན་པ་ཡིན་པའི་ཕྱིར་ཏེ། སེམས་ཅན་ཐམས་
ཅད་ལ་སངས་རྒྱས་ཀྱི་ཆོས་ཉིད་ཡོད་པ་དེ་ཀུན་རྫོབ་བདེན་པ་ཡིན་པའི་ཕྱིར་ཏེ། དེ་རྟོགས་ཀྱི་བློ་
ཇི་སྙེད་པ་མཁྱེན་པའི་ཡེ་ཤེས་ཡིན་པའི་ཕྱིར་ཏེ། རྒྱུད་བླར།། ཤེས་བྱ་མཐར་ཐུག་རྟོགས་པའི་
༡ སྡེ་བསྟན། དབུ་མ། ཙ། རྩ་ཤེ། ཤོག ༡༥ ན། འཕྲེང་། ༧ ༢ སྡེ་བསྟན། སེམས་ཙམ་ ཕི་ ཤོག ༥༥ བ། འཕྲེང་། ༣

་ 151 བཀྲས་ལྷུན་ཐོས་གླིང་གྲྭ་ཚང་།
བློས། །ཐམས་ཅད་མཁྱེན་པའི་ཆོས་ཉིད་ནི། །སེམས་ཅན་ཐམས་ཅད་ལ་ཡོད་པར། །མཐོང་
ཕྱིར་ཇི་སྙེད་ཡོད་པ་ཉིད། །ཅེས་དང་། འགྲེལ་པར་ ༡ དེ་ལ་ཇི་སྙེད་ཡོད་པ་ཉིད་ནི་ཤེས་བྱའི་
དངོས་པོ་མཐའ་དག་མཐར་ཐུག་པར་རྟོགས་ལ། འཇིག་རྟེན་ལས་འདས་པའི་ཤེས་རབ་
ཀྱིས་སེམས་ཅན་ཐམས་ཅད་ལ་ཐ་ན་དུད་འགྲོའི་སྐྱེ་གནས་སུ་གྱུར་པ་རྣམས་ལ་ཡང་དེ་བཞིན་
གཤེགས་པའི་སྙིང་པོ་ཡོད་པ་ཉིད་མཐོང་བ་ལས་རིག་པར་བྱའོ། །བྱང་ཆུབ་སེམས་དཔའི་
མཐོང་བ་དེ་ཡང་བྱང་ཆུབ་སེམས་དཔའི་ས་དང་པོ་ཉིད་ལས་སྐྱེ་སྟེ་ཆོས་ཀྱི་དབྱིངས་ཀུན་ཏུ་ ་
འགྲོ་བའི་དོན་དུ་རྟོགས་པའི་ཕྱིར། ཞེས་གསུངས། འདིས་ནི། མཐོང་ལམ་བཟོད་པ་བརྒྱད་
ཅིག་ཅར་དུ་སྐྱེ་ཚུལ་ཡང་བསྟན་ཏོ། །བདེན་པ་གཉིས་ཀྱི་གཞི་ལྡོག་ལ་བསམ་སྟེ་གསུངས་པ་
དང་རང་ལྡོག་དང་མཚན་གཞི་ལ་དགོངས་ནས་གསུངས་པ་རྣམས་ནི་སྐབས་སྟོབས་ཀྱིས་ཤེས་
པར་བྱ་སྟེ། འདུས་བྱས་མི་རྟག་པར་རྟོགས་ན། འདུས་བྱས་ཀུན་རྫོབ་པར་རྟོགས་པའི་ཚུལ་
སོགས་ཀྱང་གསུངས་པའི་ཕྱིར། ཟབ་མོ་སྟོང་པ་ཉིད་ནི། བདེན་པ། དོན་དམ་པ། ཡང་དག་
པ། གནས་ལུགས། ཟག་མེད་ཡེ་ཤེས་ཀྱི་ཡུལ་ཡིན་ཀྱང་། དེ་རྣམས་སུ་མེད་དེ། དེར་ཡོད་
ན་བདེན་གྲུབ་ཡིན་དགོས་པའི་ཕྱིར། རྒྱས་པར་ནི། གང་གི་རྟེན་ཅིང་འབྲེལ་པར་འབྱུང་ ༢།
།ཞེས་སོགས་ཀྱི་འགྲེལ་པས་ལས་ཤེས་པར་བྱའོ། །ཡིན་པ་དང་ཡོད་པ་མི་མཐུན་པ་ནི། ཉི་ཟླ་
སྐར་གསུམ་མཁའ་ལ་ཡོད་ཀྱང་། མཁའ་མིན་པ་བཞིན་ནོ། །
༈ རབ་རིབ་མཐུ་ཡིས་སྐྲ་ཤད་ལ་སོགས་པ ། །ཞེས་སོགས་རྩ་འགྲེལ་གྱི་སྐབས་སུ།
རྩ་བའི་ཚིག་དོན་བཤད་པ་དང་། དེ་ལ་རྩོད་པ་སྤང་བ་གཉིས། དང་པོ་ནི་གཞན་དབང་རང་
བཞིན་གྱིས་མེད་པ་གཞན་དབང་གི་གནས་ལུགས་མཐར་ཐུག་ཡིན་ཏེ། སྐྲ་ཤད་ཐ་སྙད་དུ་
༡ སྡེ་བསྟན། སེམས་ཙམ། ཕི། ཤོག ༨༢ བ། འཕྲེང་། ༣
༢ སྡེ་བསྟན། དབུ་མ། ཙ། ཤོག ༡ ན། འཕྲེང་། ༢
༣ འཇུག་པ། སེམས་བསྐྱེད། ༦ ཚིགས་བཅད། ༢༩ ་

152 _ དབུ་མ་ཐར་འདོད་དེད་དཔོན།
མེད་པ་དོན་ལ་གནས་པའི་ཕྱིར། གཞན་དབང་རང་བཞིན་གྱིས་ཡོད་པར་ཞེན་པའི་བློ་ལོག་
ཤེས་ཡིན་ཏེ། སྐྲ་ཤད་འཛག་སྣང་གི་དབང་ཤེས་ལོག་ཤེས་ཡིན་པའི་ཕྱིར། མ་རིག་པའི་བག་
ཆགས་སྤངས་པ་རྣམས་ལ་དངོས་པོ་རང་བཞིན་གྱིས་ཡོད་པར་མི་སྣང་སྟེ། རབ་རིབ་མེད་
པའི་མིག་ཤེས་ལ་སྐྲ་ཤད་ཡོད་པར་མི་སྣང་བའི་ཕྱིར། །
༈ གཉིས་པ་ནི། ཊཱིཀ་ཆེན་ ༡ དུ། གལ་ཏེ་རབ་རིབ་མེད་པའི་མིག་གིས་སྐྲ་ཤད་
དུ་སྣང་བ་ཙམ་ཡང་མ་མཐོང་བ་བཞིན་དུ། སངས་རྒྱས་ཀྱིས་མ་རིག་པས་བསླད་པའི་བློ་ལ་
སྣང་བའི་ཕུང་སོགས་ཀུན་རྫོབ་པ་མ་གཟིགས་ན། དེ་རྣམས་མེད་པར་འགྱུར་ཏེ། ཡོད་ན་
སངས་རྒྱས་ཀྱིས་གཟིགས་དགོས་པའི་ཕྱིར་རོ། །ཕུང་སོགས་ཀུན་རྫོབ་པ་རྣམས་མེད་ན་ནི་
སངས་རྒྱས་ཐོབ་པ་ཡང་མེད་པར་འགྱུར་ཏེ། དང་པོར་སེམས་བསྐྱེད་པའི་གང་ཟག་ནི་མ་རིག་
པས་བསླད་པ་ཅན་ཡིན་པའི་ཕྱིར་རོ་ཞེ་ན། སྐྱོན་འདི་མེད་ཚུལ་བཤད་ན། སངས་རྒྱས་ཀྱི་ཡེ་
ཤེས་ཀྱིས་ཤེས་བྱ་མཁྱེན་ཚུལ་ནི་གཉིས་ཏེ། དོན་དམ་པའི་ཤེས་བྱ་ཐམས་ཅད་མཁྱེན་ཚུལ་དང་
ཀུན་རྫོབ་བདེན་པའི་ཤེས་བྱ་ཐམས་ཅད་མཁྱེན་ཚུལ་ལོ། །དེ་ལ་དང་པོ་ནི། ཕུང་པོ་ལ་སོགས་
པ་ཀུན་རྫོབ་པའི་སྣང་བ་རྣམས་མ་གཟིགས་པའི་ཚུལ་གྱིས་དེ་རྣམས་ཀྱི་དེ་ཁོ་ན་ཉིད་མཁྱེན་པའོ།
༈ གཉིས་པ་ནི་མི་སྣང་ཡང་རྟོགས་པའི་ཤུགས་རྟོགས་སངས་རྒྱས་ལ་བཞག་ཏུ་མི་
རུང་བའི་ཕྱིར་སྣང་ནས་མཁྱེན་དགོས་པས་ཇི་སྙེད་པ་མཁྱེན་པའི་ཡེ་ཤེས་དེའི་ངོར་ཡུལ་དང་
ཡུལ་ཅན་གཉིས་སུ་སྣང་བའི་ཚུལ་གྱིས་མཁྱེན་པའོ། །སངས་རྒྱས་ཀྱི་ཇི་སྙེད་པ་མཁྱེན་པ་དེ་མ་
རིག་པའི་བག་ཆགས་ཀྱིས་བསླད་ནས་ཕུང་སོགས་སྣང་བ་མིན་ཀྱང་གང་ཟག་གཞན་གྱི་ཤེས་
པ་མ་རིག་པས་བསླད་པ་ལ་སྣང་བ་སངས་རྒྱས་ལ་སྣང་དགོས་ཏེ། སྣང་བ་དེ་མེད་པར་མི་རུང་
ལ། ཀུན་རྫོབ་དེ་ཡོད་ན། ཇི་སྙེད་པ་མཁྱེན་པས་དམིགས་དགོས་པའི་ཕྱིར།རབ་རིབ་དང་བྲལ་
༡ བློ་གླིང་པར། དེབ། ཤོག ༢༠༠ འཕྲེང་། ༧

153 བཀྲས་ལྷུན་ཐོས་གླིང་གྲྭ་ཚང་།
བའི་མིག་ཤེས་ལ་རབ་རིབ་ཅན་ལ་སྣང་བའི་སྐྲ་ཤད་དུ་སྣང་བ་མེད་ཀྱང་སྣང་བ་དེ་མེད་མི་
དགོས་པས་སངས་རྒྱས་དང་མི་འདྲའོ། །ཞེས་གསུངས་ལ། དོན་ནི། རབ་རིབ་མེད་པའི་
མིག་ཤེས་ལ། རབ་རིབ་ཅན་གྱི་མིག་ཤེས་ལ་སྣང་བ་དང་སྐྲ་ཤད་གཉིས་མི་སྣང་ཡང་ཇི་སྙེད་
པ་མཁྱེན་པའི་རྣམ་མཁྱེན་ལ་བདེན་འཛིན་དང་། དེ་ལ་རང་ཡུལ་བདེན་གྲུབ་ཏུ་སྣང་བའི་ཀུན་
རྫོབ་པ་ཐམས་ཅད་སྣང་སྟེ། ཇི་སྙེད་པ་མཁྱེན་པའི་རྣམ་མཁྱེན་ལ་བྱད་བཞིན་གྱི་གཟུགས་
བརྙན་བྱད་བཞིན་དུ་མི་སྣང་ཡང་གཞན་དག་ལ་བྱད་བཞིན་གྱི་གཟུགས་བརྙན་བྱད་བཞིན་དུ་སྣང་
བ་དེ་ཇི་སྙེད་པ་མཁྱེན་པའི་རྣམ་མཁྱེན་ལ་སྣང་བའི་ཕྱིར། རྒྱུན་མཐའི་བར་ཆད་མེད་ལམ་ལྟ་བུ་
ཇི་ལྟ་ཇི་སྙེད་དུས་ཅིག་ཅར་སྣང་ཡུལ་དུ་བྱེད་མི་ནུས་ཏེ། དེས་དེ་ལྟར་བྱེད་པ་ལ་གཉིས་སྣང་
འཁྲུལ་པའི་བག་ཆགས་ཀྱིས་གེགས་བྱེད་པའི་ཕྱིར། སངས་རྒྱས་ཀྱི་མཁྱེན་པ་སྐད་ཅིག་མ་
གཅིག་གིས་ཀྱང་བདེན་པ་གཉིས་དུས་ཅིག་ཅར་སྣང་ཡུལ་དུ་བྱེད་ཅིང་རྟོགས་ཏེ། དེའི་མཐུན་
རྐྱེན་ཚང་ཞིང་འགལ་རྐྱེན་ཐམས་ཅད་སྤངས་པའི་ཕྱིར་ཏེ། བདེན་གཉིས་རང་འགྲེལ་ ༡
ལས། མཁྱེན་པའི་སྐད་ཅིག་གཅིག་གིས་ནི། །ཤེས་བྱའི་དཀྱིལ་འཁོར་ཀུན་ཁྱབ་ཅན། །ཞེས་
སོགས་དང་། འདིར་ཡང་། མཁྱེན་བཟང་ཁྱོད་ཀྱིས་སྐད་ཅིག་གིས་ནི་ཤེས་བྱ་ཐུགས་སུ་ཆུད་
འ། ཞེས་སོགས་གསུངས་པའི་ཕྱིར། ཇི་སྙེད་པའི་ཆོས་རྣམས་ཆོས་ཅན། ཇི་ལྟ་བ་མཁྱེན་པའི་
རྣམ་མཁྱེན་གྱིས་མ་གཟིགས་པར་ཐལ། དེས་ཇི་ལྟ་བ་གཟིགས་པའི་ངོར་མ་གཟིགས་པའི་ཕྱིར།
ཇི་ལྟ་བའི་དོན་རྣམས་ཆོས་ཅན། ཇི་སྙེད་པ་མཁྱེན་པའི་རྣམ་མཁྱེན་གྱིས་མ་གཟིགས་པར་ཐལ།
དེས་ཇི་སྙེད་པ་གཟིགས་པའི་ངོར་མ་གཟིགས་པའི་ཕྱིར་ཞེ་ན། མ་ཁྱབ་སྟེ། དེ་གཉིས་ཀྱིས་
ཀུན་རྫོབ་གཟིགས་པའི་ངོར་དོན་དམ་མ་གཟིགས་དོན་དམ་གཟིགས་པའི་ངོར་ཀུན་རྫོབ་མ་
༡ སྡེ་བསྟན། དབུ་མ། ས། ཤོག ༡༤ བ། འཕྲེང་། ༦
༢ འཇུག་པ། སངས་རྒྱས་ཀྱི་ས་བརྗོད་པའི་སྐབས་ཀྱི་ཚིགས་བཅད། ༢

154 དབུ་མ་ཐར་འདོད་དེད་དཔོན།།
གཟིགས་ཀྱང་། དེ་གཉིས་ཀྱིས་དེ་གཉིས་ཇི་ལྟ་བ་བཞིན་དུ་གཟིགས་པའི་ཕྱིར། དཔེར་ན་ཚད་
མ་ལྟ་བུས་ཕུང་པོ་ལྔ་མཐོང་བའི་གཞིར་ནམ་མཁའ་མ་མཐོང་། ནམ་མཁའ་མཐོང་བའི་གཞིར་
ཕུང་པོ་ལྔ་མ་མཐོང་ཡང་། དེས་དེ་གཉིས་ཀ་མཐོང་བ་བཞིན། དེས་ཕུང་པོ་ལྔ་མཐོང་བའི་
གཞིར་ནམ་མཁའ་དང་། ནམ་མཁའ་མཐོང་བའི་གཞིར་ཕུང་པོ་ལྔ་མ་མཐོང་སྟེ། ནམ་མཁའ་
ནི་ཐོགས་བཅས་ཀྱི་རེག་པ་བཀག་ཙམ་གྱི་མེད་དགག་ཡིན་པའི་ཕྱིར། དེ་ལྟར་ཡང་སྡུད་པ་
༡ ལས། གཟུགས་རྣམས་མི་མཐོང་ཚོར་བ་དག་ཀྱང་མི་མཐོང་ཞིང་།།འདུ་ཤེས་མཐོང་བ་མེད་
ལ་སེམས་པ་མི་མཐོང་ཞིང་། །གང་ལ་རྣམ་པར་ཤེས་དང་སེམས་ཡིད་མཐོང་མེད་པ།།འདི་ནི་
ཆོས་མཐོང་ཡིན་ཞེས་དེ་བཞིན་གཤེགས་པས་བསྟན། །ནམ་མཁའ་མཐོང་ཞེས་སེམས་ཅན་
ཚིག་ཏུ་རབ་བརྗོད་པ། །ནམ་མཁའ་ཇི་ལྟར་མཐོང་སྟེ་དོན་འདི་བརྟག་པར་གྱིས། །དེ་ལྟར་
ཆོས་མཐོང་བ་ཡང་དེ་བཞིན་གཤེགས་པས་བསྟན། །མཐོང་བ་དཔེ་གཞན་གྱིས་ནི་བསྙད་པར་
ནུས་མ་ཡིན། །ཞེས་སོགས་གསུངས་པའི་ཕྱིར། ཇི་ལྟ་བ་གཟིགས་པའི་ངོར་ཕུང་པོ་ལྔ་མ་
གཟིགས་ཀྱང་ཇི་ལྟ་བ་གཟིགས་པའི་རྣམ་མཁྱེན། མཁྱེན་པ་བླ་ན་མེད་པ་ཡིན་ཏེ། དགེ་སློང་
དག་སུས་རྟེན་ཅིང་འབྲེལ་པར་འབྱུང་བ་མཐོང་བ་དེས་ཆོས་མཐོང་ངོ༌། སུས་ཆོས་མཐོང་བ་
དེས་སངས་རྒྱས་མཐོང་ངོ་ཞེས་སོགས་དང་། མ་མཐོང་བ་ནི་མཐོང་བ་དམ་པའོ་ཞེས་དང་།
རང་འགྲེལ་ ༢ ལས། དངོས་པོ་བྱས་པ་ཅན་ལ་མ་རེག་པར། ཞེས་སོགས་གསུངས་པའི་
ཕྱིར། ཇི་ལྟ་བ་མཁྱེན་པའི་རྣམ་མཁྱེན་གྱིས་ཇི་ལྟ་བ་གཟིགས་པའི་ངོར་ཇི་སྙེད་པ་མ་གཟིགས་
ཤིང་། ཇི་སྙེད་པ་གཟིགས་པའི་ངོར་ཇི་ལྟ་བ་མ་གཟིགས་ཏེ། དེས་ཇི་ལྟ་བ་གཟིགས་པའི་
ངོར་ཇི་སྙེད་པའི་གཟིགས་ཚུལ་མེད་ཅིང་། ཇི་སྙེད་པ་གཟིགས་པའི་ངོར་ཇི་ལྟ་བའི་གཟིགས་
༡ ཞོལ་བཀའ། ཤེར་ཕྱིན་སྣ་ཚོགས། ཀ ཤོག ༡༩༨ བ། འཕྲེང་། ༧
༢ སྡེ་བསྟན། དབུ་མ། འ། ཤོག ༢༣ ན། འཕྲེང་། ༢

155 བཀྲས་ལྷུན་ཐོས་གླིང་གྲྭ་ཚང་།
ཚུལ་མེད་པའི་ཕྱིར་ཏེ། དེས་ཇི་ལྟ་བ་གཟིགས་པའི་ངོར་གཉིས་སྣང་དང་བཅས་པའི་གཟིགས་
ཚུལ་མེད། ཇི་སྙེད་པ་གཟིགས་པའི་ངོར་གཉིས་སྣང་ནུབ་པའི་གཟིགས་ཚུལ་མེད་པའི་ཕྱིར་ཏེ།
དེ་ཇི་ལྟ་བ་གཉིས་སྣང་དང་བཅས་པ་མིན། ཇི་སྙེད་པ་ལ་གཉིས་སྣང་ནུབ་པ་མིན་པའི་ཕྱིར་ཏེ།
དེ་ཇི་ལྟ་བ་ལ་གཉིས་སྣང་ནུབ་ཅིང་ཇི་སྙེད་པ་ལ་གཉིས་སྣང་དང་བཅས་པའི་ཕྱིར། དེ་ཆོས་ཅན།
ཇི་ལྟ་བ་ལ་གཉིས་སྣང་ནུབ་སྟེ། ཇི་ལྟ་བ་མངོན་སུམ་དུ་རྟོགས་པའི་ཕྱིར། ཁྱབ་སྟེ། ཇི་ལྟ་བ་
རྣམས་ནི་རང་མངོན་སུམ་དུ་རྟོགས་པའི་མངོན་སུམ་གྱིས་གཉིས་སྣང་དང་བཅས་པའི་སྒོ་ནས་
ཤེས་པར་བྱ་བ་མ་ཡིན་པའི་ཕྱིར་ཏེ། ཤེར་ཕྱིན་སུམ་བརྒྱ་པ་ལས། ཆོས་ཉིད་ཤེས་བྱ་མ་ཡིན་
ཏེ། དེ་ནི་ཤེས་པར་ཡོང་མི་ནུས། ཞེས་དང་། སྤྱོད་འཇུག་ ༡ ལས་ཀྱང་། དོན་དམ་བློ་ཡི་
སྤྱོད་ཡུལ་མིན། །བློ་ནི་ཀུན་རྫོབ་ཡིན་པར་འདོད། །ཅེས་དང་། བདེན་གཉིས་ལ་འཇུག་པ་
ལྷའི་བུ་དག་གལ་ཏེ་དོན་དམ་པར་ན་དོན་དམ་པའི་བདེན་པ་ལུས་དང་ངག་དང་ཡིད་
ལས། 
ཀྱི་ཡུལ་གྱི་རང་བཞིན་དུ་གྱུར་ན་ནི་དེ་དོན་དམ་པའི་བདེན་པ་ཞེས་བྱ་བའི་གྲངས་སུ་མི་འགྲོ་སྟེ།
ཀུན་རྫོབ་ཀྱི་བདེན་པ་ཉིད་དུ་འགྱུར་རོ། །འོན་ཀྱང་ལྷའི་བུ་དོན་དམ་པར་ན་དོན་དམ་པའི་བདེན་
པ་ནི་ཐ་སྙད་ཐམས་ཅད་ལས་འདས་པ་བྱེ་བྲག་མེད་པ་མ་སྐྱེས་པ་མ་འགག་པ་སྨྲ་བར་བྱ་བ་དང་
སྨྲ་བ་དང་ཤེས་པར་བྱ་བ་དང་ཤེས་པ་དང་བྲལ་བའོ། །ལྷའི་བུ་དག་དོན་དམ་པའི་བདེན་པ་ནི་
རྣམ་པ་ཐམས་ཅད་ཀྱི་མཆོག་དང་ལྡན་པ་རྣམ་པ་ཐམས་ཅད་མཁྱེན་པ་ཉིད་ཀྱི་ཡེ་ཤེས་ཀྱི་ཡུལ་
གྱི་བར་ལས་འདས་པ་ཡིན་ཏེ། ཇི་ལྟར་དོན་དམ་པའི་བདེན་པའོ་ཞེས་བརྗོད་པ་ལྟར་ནི་མ་ཡིན་
ནོ། ཆོས་ཐམས་ཅད་ནི་རྫུན་པ་བསླུ་བའི་ཆོས་སོ། །ཞེས་སོགས་གསུངས་པའི་ཕྱིར། དོན་
དམ་པའི་བདེན་པ་ནི། ལུས་ངག་གི་བརྡ་དང་། ཡིད་ཀྱི་རྟོག་པ་དང་གཉིས་བཅས་ཀྱི་བློ་ལ་
བརྟེན་ནས་ཇི་ལྟ་བ་བཞིན་ཤེས་པར་བྱ་བ་མིན་ཏེ། དོན་དམ་པའི་བདེན་པ་དེ་ནི་དོན་དམ་པར་
༡ སྡེ་བསྟན། དབུ་མ། ལ། ཤོག ༠ ན། འཕྲེང་། ༡

156 དབུ་མ་ཐར་འདོད་དེད་དཔོན།
ཡུལ་ཡུལ་ཅན་ལ་སོགས་པའི་ཐ་སྙད་ཐམས་ཅད་ཀྱི་ཡུལ་ལས་འདས་པའི་ཕྱིར། དོན་དམ་
བདེན་པ་ལས་གཞན་པའི་ཆོས་ཐམས་ཅད་ཆོས་ཅན། རྫུན་པ་བསླུ་བའི་ཆོས་ཅན་ཡིན་ཏེ། རང་
སྣང་ཡུལ་དུ་བྱེད་པའི་མངོན་སུམ་ལ་བདེན་གྲུབ་ཏུ་སྣང་ཡང་བདེན་པར་མེད་པའི་ཕྱིར། ཇི་ལྟ་
བ་མཁྱེན་པའི་རྣམ་མཁྱེན་ཆོས་ཅན། ཇི་སྙེད་པ་ལ་གཉིས་སྣང་དང་བཅས་ཏེ། དེ་མངོན་སུམ་
དུ་རྟོགས་པའི་མཁྱེན་པ་ཡིན་པའི་ཕྱིར། ཁྱབ་སྟེ། སྤྱོད་འཇུག་ ༡ ལས། བློ་ནི་ཀུན་རྫོབ་
ཡིན་པར་འདོད། །ཅེས་དང་། ཡབ་སྲས་འཇལ་བའི་མདོ་ ༢ ལས། དེ་ལ་ཀུན་རྫོབ་ནི་
འཇིག་རྟེན་གྱི་སྤྱོད་པར་དེ་བཞིན་གཤེགས་པས་གཟིགས་སོ། །དོན་དམ་པ་གང་ཡིན་པ་དེ་ནི་
བརྗོད་དུ་མེད་པ་སྟེ། ཤེས་པར་བྱ་བ་མིན་པ་རྣམ་པར་ཤེས་པར་བྱ་བ་མིན་པ་ཡོངས་སུ་ཤེས་
པ་མིན་པར་ལྟའོ། །ཞེས་སོགས་གསུངས་པའི་ཕྱིར། དོན་དམ་བདེན་པ་དངོས་སུ་རྟོགས་པའི་
མངོན་སུམ་ལ་གཉིས་སྣང་ནུབ་པ། ཀུན་རྫོབ་བདེན་པ་དངོས་སུ་རྟོགས་པའི་མངོན་སུམ་ལ་
གཉིས་སྣང་དང་བཅས་པ། ཞེས་གསུངས་པ་ལྟར་ན། རྣམ་མཁྱེན་གྱིས་རྣམ་མཁྱེན་གཉིས་
སྣང་དང་བཅས་པའི་ཚུལ་གྱིས་རྟོགས་ཏེ། དེ་ལ་དེའི་རྣམ་པ་ཤར་བའི་ཕྱིར་ཏེ། དེས་དེ་དངོས་
སུ་རྟོགས་པའི་ཕྱིར་ཏེ། དེས་དེ་ཤུགས་ལ་མ་རྟོགས་པའི་ཕྱིར་ཏེ། སངས་རྒྱས་ཀྱི་ས་ནི་
ཤུགས་རྟོགས་མེད་པའི་ཕྱིར། ཟག་ཟད་ཀྱི་སྟོབས་འཆད་པའི་སྐབས་སུ། ཊིཀ་ཆེན་ ༣
ལས། སངས་རྒྱས་ཀྱི་མངོན་སུམ་ལ་ཤུགས་རྟོགས་མི་རུང་བས་སྣང་ནས་མཁྱེན་དགོས་སོ།
དེ་ཡང་རྣམ་པ་མ་ཤར་བར་མཁྱེན་པ་འདི་པའི་ལུགས་མིན་པ་ནི་རིགས་པ་དྲུག་བཅུ་པའི་འགྲེལ་
པ་ལས་གསལ་བར་བཤད་དོ། །དེའི་ཕྱིར་ད་ལྟར་བ་དངོས་སུ་འཇལ་བའི་ཤུགས་ལ་འདས་
མ་འོངས་གཉིས་འཇལ་བ་ཡང་མིན་ནོ། །འདི་ཡང་ཉི་མ་དེ་རིང་ལྟ་བུའི་དུས་ད་ལྟར་བ་
༡ ཤེས་རབ་ལེའུ། ཚིགས་བཅད། ༢
༢ སྡེ་བཀའ། མདོ་སྡེ། དཀོན་བརྩེགས། ང་། ཤོག ༦༠ བ་ འཕྲེང་། ༥
༣ ཝར་ཎ་པར། དེབ། ཤོག ༦༢༥ འཕྲེང་། ༡༢

157 བཀྲས་ལྷུན་ཐོས་གླིང་གྲྭ་ཚང་།
འདིའི་དུས་སུ་དེ་ལ་ལྟོས་པའི་འདས་མ་འོངས་གཉིས་མེད་པས་དུས་དེར་དེ་གཉིས་མ་གཞལ་
ཡང་། དེ་རིང་གི་དུས་མཁྱེན་པའི་ཡེ་ཤེས་དེ་ཉིད་ཀྱིས་འདས་མ་འོངས་ཐམས་ཅད་མཁྱེན་པ་
མི་འགལ་ཏེ། དཔེར་ན་ས་བོན་གྱི་དུས་ཀྱི་མྱུ་གུ་དེ་ས་བོན་གྱིས་མི་བསྐྱེད་ཀྱང་ས་བོན་གྱིས་མྱུ་
གུ་སྐྱེད་པ་མི་འགལ་བ་བཞིན་ནོ་ཞེས་གསུངས་པའི་ཕྱིར།. ཇི་ལྟ་བ་མཁྱེན་པའི་རྣམ་མཁྱེན་
གྱིས་སྟོང་པ་ཉིད་ལ་གཉིས་སྣང་ནུབ་པའི་ཆ་ནས་ཇི་ལྟ་བ་མཁྱེན་པ་དང་མཉམ་གཞག་ཏུ་
གསུངས་ལ། ཇི་སྙེད་པ་རྣམས་ལ་གཉིས་སྣང་དང་བཅས་པའི་ཆ་ནས་ཇི་སྙེད་པ་མཁྱེན་པ་དང་
རྗེས་ཐོབ་ཡིན་ཏེ། ཤེས་རབ་ཡེ་ཤེས་རྣམ་གྲོལ་རྣམས། །གསལ་དང་འཕྲོ་དང་དག་ཕྱིར་དང་།
།ཐ་དད་མེད་ཕྱིར་འོད་དང་ཟེར། །ཉི་མའི་དཀྱིལ་འཁོར་དག་དང་མཚུངས ༡ །ཞེས་
གསུངས་པའི་ཕྱིར། གཉིས་སྣང་དང་བཅས་ནུབ་མི་འགལ་ཏེ། མཉམ་རྗེས་མི་འགལ་པའི་
ཕྱིར་ཏེ། ཇི་ལྟ་བ་མཁྱེན་པའི་རྣམ་མཁྱེན་དང་ཇི་སྙེད་པ་མཁྱེན་པའི་རྣམ་མཁྱེན་མི་འགལ་བའི་
ཕྱིར། བདེན་སྣང་དང་བཅས་པ་དང་། ཡུལ་རྒྱང་ཆད་དུ་སྣང་བ་དང་། ཡུལ་ཡུལ་ཅན་སོ་
སོར་སྣང་བ་ལ་གཉིས་སྣང་དང་བཅས་པ། དེ་ལས་ལྡོག་པ་ལ་གཉིས་མེད་པར་གསུངས་པ་
ཡོད་ཀྱང་། འདི་ནི་ཇི་ལྟ་བ་དངོས་སུ་མངོན་སུམ་དུ་གཟིགས་པའི་ངོར་ཀུན་རྫོབ་ཀྱི་སྣང་བ་
ལོག་ཅིང་། དེས་ཇི་སྙེད་པའི་ཆོས་རྣམས་དངོས་སུ་མངོན་སུམ་དུ་གཟིགས་པའི་ངོར་ཀུན་རྫོབ་
ཀྱི་སྣང་བ་སྣ་ཚོགས་ཡོད་པས་གཉིས་སྣང་དང་བཅས་པ་ཡིན་པར་འདོད་དེ། རྣམ་མཁྱེན་དེ་
ཉིད་ཀྱིས་དེ་ཉིད་མངོན་སུམ་དུ་ནི་རྟོགས། གཉིས་སྣང་ནུབ་པའི་སྒོ་ནས་མ་རྟོགས་པའི་ཕྱིར།།
རྣམ་མཁྱེན་ཆོས་ཅན། ཁྱོད་རྣམ་མཁྱེན་གྱིས་གཉིས་སྣང་ནུབ་པའི་སྒོ་ནས་མ་རྟོགས་ཏེ། ཁྱོད་
རང་མངོན་སུམ་དུ་རྟོགས་པའི་མངོན་སུམ་གྱིས་གཉིས་སྣང་ནུབ་པའི་སྒོ་ནས་མ་རྟོགས་པའི་
ཕྱིར་ཏེ། ཁྱོད་ཀུན་རྫོབ་བདེན་པ་ཡིན་པའི་ཕྱིར། བཤད་པ་འདི་རྣམས་བདེན་གཉིས་དང་འབྲས་
༡ རྒྱུད་བླ། ལེའུ། ༡ ཚིགས་བཅད། ༩༣

158 ད བུ་མ་ཐར་འདོད་དེད་དཔོན།
བུའི་སའི་སྐབས་སུ་ཡང་ཅི་རིགས་སྦྱར་རོ། །
༈ གལ་ཏེ་རང་གི་མཚན་ཉིད་རྟེན་གྱུར་ན ༡། །ཞེས་སོགས་ཀྱི་སྐབས་སུ་སྤྱི་དོན་
དང༌། གཞུང་དོན་ནོ། །དང་པོ་ལ་དབུ་མ་པའི་མཚན་ཉིད། དབྱེ་བ་འདོད་ཚུལ་བསྡུས་ཏེ་
བསྟན་པ་དང་གསུམ། དང་པོ་ནི། ཐེག་ཆེན་གྱི་གྲུབ་མཐའ་སྨྲ་བའི་གང་ཟག་གང་ཞིག
།བདེན་གྲུབ་མེད་པར་འདོད་པ། དབུ་མ་པའི་མཚན་ཉིད། དབྱེ་ན། རང་རྒྱུད་པ་དང་། ཐལ་
འགྱུར་བ་གཉིས། དང་པོ་ནི། དབུ་མ་པ་གང་ཞིག །རང་གི་མཚན་ཉིད་ཀྱིས་གྲུབ་པ་ཡོད་པར་
བཞེད་པ། དབུ་མ་རང་རྒྱུད་པའི་མཚན་ཉིད། དབྱེ་ན་ཕྱི་དོན་ཡོད་པར་བཞེད་པའི་རང་རྒྱུད་པ་
དང་། མེད་པར་བཞེད་པའི་རང་རྒྱུད་པ་གཉིས། དང་པོ་ནི། ལེགས་ལྡན་འབྱེད་ཡེ་ཤེས་སྙིང་
པོ་ལ་སོགས་པ་ལྟ་བུ། གཉིས་པ་ནི། ཞི་འཚོ་ཡབ་སྲས། འཕགས་སེང་གཉིས། ཨ་ཧྥུ་ཀ་
ར་ལ་སོགས་པ་ལྟ་བུའོ། །དབུ་མ་པ་གང་ཞིག །རང་གི་མཚན་ཉིད་ཀྱིས་གྲུབ་པ་མེད་པར་
བཞེད་པ། ཐལ་འགྱུར་བའི་མཚན་ཉིད། དཔེར་ན། སློབ་དཔོན་སངས་རྒྱས་བསྐྱངས།
དཔལ་ལྡན་ཟླ་བ། སློབ་དཔོན་དཔའ་བོ་ལ་སོགས་པ་ལྟ་བུའོ། །
།གསུམ་པ་ལ། རང་རྒྱུད་པའི་འདོད་ཚུལ་དང་། ཐལ་འགྱུར་བས་དེ་འགོག་ཚུལ་
གཉིས། དང་པོ་ནི། དབུ་མ་རང་རྒྱུད་པ་རྣམས་གཟུགས་ནས་རྣམ་མཁྱེན་གྱི་བར་གྱི་ཆོས་
ཐམས་ཅད་རང་གི་མཚན་ཉིད་ཀྱིས་གྲུབ་པ། རང་གི་ཐུན་མོང་མ་ཡིན་པའི་སྡོད་ལུགས་ཀྱི་
ངོས་ནས་གྲུབ་པར་བཞེད་དོ། །དེ་ལྟར་དུ་ལུང་དང་རིགས་པས་གྲུབ་པའི་ཕྱིར། ལུང་གིས་
གྲུབ་སྟེ། ཤེས་རབ་སྒྲོན་མ་ལས། གལ་ཏེ་གཟུགས་ཞེས་བྱ་བར་ཡིད་ལ་བརྗོད་པ་དང་།
ཚིག་ཏུ་བརྗོད་པ་ཀུན་བཏགས་པའི་ངོ་བོ་ཉིད་གང་ཡིན་པ་དེ་མེད་དོ་ཞེ་ན་ནི་དངོས་པོ་ལ་སྐུར་བ་
འདེབས་པ་ཡིན་ཏེ། ཞེས་དང༌། དེའི་འགྲེལ་བཤད་ལས། གལ་ཏེ་གཟུགས་ཞེས་བྱ་བར་ངོ༌
༡ འཇུག་པ། སེམས་བསྐྱེད། ༦ ཚིགས་བཅད། ༣༣

159 བཀྲས་ལྷུན་ཐོས་གླིང་གྲྭ་ཚང་།
བོ་ཉིད་དང་ཁྱད་པར་དུ་ཡིད་ལ་བརྗོད་པ་རྣམ་པར་རྟོག་པ་དང་ཚིག་ཏུ་བརྗོད་པ་ཐ་སྙད་འདོགས་
པའི་ངོ་བོ་ཉིད་གང་ཡིན་པ་དེ། མཚན་ཉིད་ངོ་བོ་ཉིད་མེད་པ་ཉིད་ཀྱིས་ངོ་བོ་ཉིད་མེད་དོ་ཞེ་ན་
ནི། ཀུན་རྫོབ་ཏུ་གཞན་གྱི་དབང་གི་དངོས་པོ་ལ་སྐུར་བ་འདེབས་པ་ཡིན་པས་མི་རུང་བར་སྟོན་
ཏེ་ཞེས་སོགས་བཤད་པའི་ཕྱིར་དང་། རང་རྒྱུད་པའི་འདོད་པ་བརྗོད་པའི་སྐབས་སུ། རང་
འགྲེལ་ ༡ ལས་ཀྱང། འདིར་སྨྲས་པ། དོན་དམ་པར་སྐྱེ་བ་མེད་པས་བདག་དང་གཞན་
ལས་སྐྱེ་བ་དགག་ལ་རག་མོད་གཟུགས་དང་ཚོར་བ་ལ་སོགས་པ་གང་དག་མངོན་སུམ་དང་
རྗེས་སུ་དཔག་པ་དག་གིས་དམིགས་པ་དེ་དག་གི་རང་བཞིན་གདོན་མི་ཟ་བར་གཞན་ལས་སྐྱེ་
བར་འགྱུར་རོ། །ཅི་སྟེ་དེ་ལྟ་མི་འདོད་ན་ནི་བདེན་པ་གཉིས་ཞེས་ཅི་སྟེ་བརྗོད་དེ། བདེན་པ་
གཅིག་ཁོ་ནར་འགྱུར་རོ། །དེའི་ཕྱིར་གཞན་ལས་སྐྱེ་བར་འགྱུར་བ་ཉིད་དོ་ཞེས་ཟེར་རོ་ཞེས་དང་
།གཞུང་འདི་རྣམས་ཀྱང་དེའི་ཁུངས་ཤ་སྟག་ཡིན་པའི་ཕྱིར་རོ།
།གཉིས་པ་ནི། དབུ་མ་རང་རྒྱུད་པ་ཆོས་ཅན། རང་གི་མཚན་ཉིད་ཀྱིས་གྲུབ་པ་ཡོད་
ཀུན་བཏགས་འདོགས་བྱེད་ཀྱི་སྒྲ་དང་རྣམ་པར་རྟོག་པ་རྣམས་རང་གི་མཚན་
པར་བཞེད་དེ། 
ཉིད་ཀྱིས་མེད་པར་ལྟ་བ་སྐུར་འདེབས་སུ་བཞེད་པའི་ཕྱིར་ཏེ། དེ་ལྟར་དུ་སྔར་དྲངས་པའི་
ལུང་དང་པོ་གཉིས་ཀྱིས་བསྟན་པའི་ཕྱིར། གཞན་ཡང། དེ་ཆོས་ཅན་། རང་གི་མཚན་ཉིད་
ཀྱིས་གྲུབ་པ་ཡོད་པར་བཞེད་དེ་། ས་སྨྱུག་ལྟ་བུ་རང་གི་མཚན་ཉིད་ཀྱིས་གྲུབ་པའི་གཞན་ཡིན་
ཡང་རྒྱུ་འབྲས་སུ་འདོད་པའི་ཕྱིར་ཏེ། དོན་དམ་པར་གཞན་སྐྱེ་མེད་ཀྱང་ཐ་སྙད་དུ་གཞན་སྐྱེ་
ཡོད་པར་བཞེད་པའི་ཕྱིར་ཏེ། དེ་ལྟར་དུ་ལུང་གསུམ་པས་བསྟན་པའི་ཕྱིར། གཞན་ཡང་།
རང་གི་མཚན་ཉིད་ཀྱིས་གྲུབ་པ་ཡོད་པར་བཞེད་དེ། རྒོལ་ཕྱི་རྒོལ་གཉིས་ཀའི་ཚད་མ་མ་
འཁྲུལ་པའི་ཚད་མར་སོང་ཞིང་རང་གི་མཚན་ཉིད་ཀྱིས་གྲུབ་པའི་ཚུལ་གསུམ་ཆོས་ཅན་དང་
༡ སྡེ་བསྟན། དབུ་མ། འ། ཤོག ༢༥༣ ན། འཕྲེང་། ༧

160 ད བུ་མ་ཐར་འདོད་དེད་དཔོན།
བཅས་པ་ཡོད་པའི་རང་རྒྱུད་ཀྱི་རྟགས་ཡང་དག་ཡོད་པར་བཞེད་པའི་ཕྱིར། གཞན་ཡང་དེ་
ལྟར་བཞེད་དེ། གཟུགས་རང་གི་མཚན་ཉིད་ཀྱིས་གྲུབ་པར་སྣང་བའི་བློ་མ་འཁྲུལ་པར་བཞེད་
པའི་ཕྱིར་ཏེ། ཡང་དག་ཀུན་རྫོབ་ཡོད་པར་བཞེད་པའི་ཕྱིར། སྔར་བཤད་པ་རྣམས་རིགས་པ་
ཁོ་ན་ཡིན་ཏེ། དྲང་ངེས་རྣམ་འབྱེད་ ༡ ལས། གལ་ཏེ། ཆོས་རྣམས་ལ་རང་གི་མཚན་
ཉིད་ཀྱིས་གྲུབ་པའི་རང་བཞིན་ཙམ་ཞིག་ཐ་སྙད་དུ་འདོད་ན་འོ་ན་དེ་ཙམ་མིན་པའི་བདེན་པ་དང་
ཡང་དག་པ་དང་དོན་དམ་པར་གྲུབ་པ་ཞེས་འདོད་པའི་དགག་བྱ་དེ་ཇི་འདྲ་བ་ཞིག་སྙམ་ན།
ཞེས་སོགས་དང་། ཡོད་པ་གང་ཡིན་པ་རང་གི་ཉིད་ཀྱིས་ཡོད་པར་འདོད་པའི་ལུགས་ལ་རང་
མཚན་སྣང་བ་ལ་ལྟོས་ཏེ་འཁྲུལ་པར་སོང་ན་དེས་རང་གི་གཞལ་བྱ་རྙེད་པར་འཇོག་མི་ནུས་
པས་རྟོག་པ་དང་རྟོག་མེད་ཀྱི་ཚད་མ་གང་ཡིན་ཀྱང་ཚད་མར་སོང་བ་སྣང་ཡུལ་དང་ཞེན་ཡུལ་
རང་མཚན་ལ་མ་འཁྲུལ་པ་ཞིག་དགོས་སོ། །དེའི་ཚེ་ཐ་སྙད་དུ་མིང་དུ་བཏགས་པ་ཙམ་མིན་
པའི་དོན་རང་གི་གནས་ལུགས་ཀྱི་ངོ་བོའི་རང་བཞིན་གཅིག་ལ་ཚད་མར་འགྲོ་དགོས་ཤིང་རང་
གི་ཁས་ལེན་པ་ཡང་ཡིན་ཞེས་སོགས་འབྱུང་བའི་ཕྱིར་ཞེས་རང་རྒྱུད་པ་འགོག་པའི་སྐབས་སུ་
འབྱུང་བའི་ཕྱིར། འོ་ན་རང་རྒྱུད་ཀྱི་རྟགས་དེ་ཇི་ལྟ་བུ་ཞེ་ན། ཚུལ་གསུམ་ཆོས་ཅན་དང་བཅས་
པ་ལ་རྒོལ་ཕྱི་རྒོལ་གཉིས་ཀའི་རྒྱུད་ཀྱི་ཚད་མ་མ་འཁྲུལ་པར་སོང་ཞིང་ཚུལ་གསུམ་ཆོས་
ཅན་དང་བཅས་པ་རང་བཞིན་གྱིས་ཡོད་པར་རྒོལ་ཕྱི་རྒོལ་གཉིས་ཀ་ལ་གྲགས་ཤིང་གྲུབ་པའི་
གཏན་ཚིགས་ནི་རང་རྒྱུད་ཀྱི་གཏན་ཚིགས་ཀྱི་དོན་དུ་རང་རྒྱུད་པ་རྣམས་བཞེད་དེ། ཚད་མ་མདོ་
༢ ལས། གང་ཞིག་གཉིས་ཀ་ལ་རབ་ཏུ་སྒྲུབ་པ་ནི་གྲུབ་པའོ། །ཞེས་དང་། བརྗོད་པ་གང་
ཞིག་གཉིས་ཀ་ལ་རབ་ཏུ་སྒྲུབ་པ་དེ་ཁོ་ན་གྲུབ་པ་འམ་སུན་འབྱིན་པ་ཡིན་གྱི་གང་ཡང་རུང་བ་ལ་
༡ བློ་གླིང་པར། དེབ། ཤོག ༡༨༠ འཕྲེང་། ༥
༢ ཝར་ཎ་པར། དེབ། ཐར་ལམ་གསལ་བྱེད། ཤོག ༥༡ འཕྲེང་། ༡༧ ་

161 བ ཀྲས་ལྷུན་ཐོས་གླིང་གྲྭ་ཚང་།
གྲུབ་པ་དང་ཐེ་ཚོམ་ཟ་བ་ནི་མིན་ཏེ། ཡང་སྒྲིབ་པར་བྱེད་པ་ལ་ལྟོས་པའི་ཕྱིར་ཞེས་སོགས་དང་།
ཤེས་རབ་སྒྲོན་མར། གལ་ཏེ་རང་དབང་བའི་དབང་དུ་བྱས་ནས་དེ་སྐད་དུ་བརྗོད་དམ་གཞན་
སུན་འབྱིན་པའི་ཆེད་དུ་ཡིན་ཞེས། ཚུལ་གསུམ་རང་དབང་བའི་ཚུལ་དུ་གྲུབ་དགོས་པར་
བཤད་པའི་ཕྱིར།
༈ གཉིས་པ་ནི། རང་རྒྱུད་ཀྱི་རྟགས་ཁས་ལེན་མི་རིགས་ཏེ། ཚིག་གསལ་ ༡
ལས། དབུ་མ་པ་ཡིན་ན་ནི་རང་རྒྱུད་ཀྱི་རྗེས་སུ་དཔག་པར་བྱ་བ་རིགས་པ་མིན་ཏེ་ཕྱོགས་
གཞན་ཁས་བླངས་པ་མེད་པའི་ཕྱིར། དབུ་མ་པའི་ལྟ་བ་ཁས་ལེན་བཞིན་དུ་ཡང་རང་རྒྱུད་ཀྱི་
སྦྱོར་བའི་ངག་བརྗོད་པ་གང་ཡིན་པ་དེ་ནི་ཆེས་ཤིན་དུ་ཉེས་པ་དུ་མའི་འབྱུང་གནས་སུ་རྟོགས་སོ་
ཁོ་བོ་ཅག་ནི་རང་རྒྱུད་ཀྱི་རྗེས་སུ་དཔག་པ་དག་ནི་གཞན་གྱི་དམ་བཅའ་བ་འགོག་
ཞེས་དང་། 
པའི་འབྲས་བུ་ཅན་ཡིན་པའི་ཕྱིར་ཞེས་གསུངས་པའི་ཕྱིར། གཞན་ཡང་། རང་རྒྱུད་ཀྱི་རྟགས་
ཡང་དག་ཁས་ལེན་མི་རིགས་ཏེ། རང་བཞིན་གྱིས་ཡོད་པ་དང་བདེན་པར་མེད་པ་སོགས་ཁས་
ལེན་མི་རིགས་པའི་ཕྱིར་ཏེ། བདེན་གྲུབ་མེད་པར་འདོད་པ་དང་། རང་རྒྱུད་ཀྱི་གཏན་ཚིགས་
དང་དམ་བཅའ་རང་ཉིད་ཀྱིས་གྲུབ་པ་ཁས་ལེན་པ་སོགས་ནང་འགལ་འབའ་ཞིག་ཡིན་པའི་
ཕྱིར། གཞན་ཡང་། རང་རྒྱུད་ཀྱི་གཏན་ཚིགས་མེད་དེ། ཐལ་འགྱུར་བས་རང་རྒྱུད་པའི་ངོར་
གཟུགས་རང་བཞིན་གྱིས་མེད་པར་སྒྲུབ་པའི་ཚེ་ཐལ་རང་གཉིས་པོ་དེ་ལ་གཟུགས་ཚད་མས་
གྲུབ་ཚུལ་མཐུན་སྣང་བ་མེད་པའི་ཕྱིར་ཏེ། རང་རྒྱུད་པ་རྣམས་གཟུགས་དེ་རང་ལ་མ་འཁྲུལ་
། ཐལ་འགྱུར་
པའི་ཚད་མར་སོང་བའི་གཟུགས་འཛིན་དབང་མངོན་གྱིས་རྙེད་པར་འདོད་ཅིང་
བ་རྣམས་གཟུགས་དེ་རང་ལ་འཁྲུལ་པའི་ཚད་མར་སོང་བའི་གཟུགས་འཛིན་དབང་མངོན་གྱིས་
རྙེད་པར་འདོད་པའི་ཕྱིར་ཏེ། རང་རྒྱུད་པ་རྣམས་གཟུགས་འཛིན་དབང་མངོན་གཟུགས་ལ་མ་
༡ སྡེ་བསྟན། དབུ་མ། ཤོག ༦ ན། འཕྲེང་། ༢

162 དབུ་མ་ཐར་འདོད་དེད་དཔོན།
འཁྲུལ་པར་འདོད། ཐལ་འགྱུར་བ་དེ་དེ་ལ་འཁྲུལ་པར་འདོད་པའི་ཕྱིར་ཏེ། རང་རྒྱུད་པ་
རྣམས་གཟུགས་འཛིན་དབང་ཤེས་ལ་གཟུགས་རང་གི་མཚན་ཉིད་ཀྱིས་གྲུབ་པར་སྣང་ཞིང་སྣང་
བ་ལྟར་གྲུབ་པར་བཞེད་ལ་ཐལ་འགྱུར་བ་དེ་ལས་ལྡོག་སྟེ་བཞེད་པའི་ཕྱིར། རང་སྡེ་དངོས་སྨྲ་
པས་བྱེ་བྲག་པའི་ངོར་སྒྲ་མི་རྟག་སྒྲུབ་ལ་བྱས་པ་རྟགས་སུ་བཀོད་པའི་ཚེ་རྒོལ་པ་དེ་གཉིས་ཀ་
ལ་སྒྲ་ཚད་མས་གྲུབ་ཚུལ་མཐུན་སྣང་བ་མེད་པའི་ཕྱིར་ཞེ་ན། མ་ཁྱབ་སྟེ། དེ་གཉིས་ཀ་ཡང་
སྒྲ་འཛིན་དབང་མངོན་རང་གི་མཚན་ཉིད་ཀྱིས་གྲུབ་པའི་སྒྲ་ལ་མ་འཁྲུལ་པའི་ཚད་མར་འདོད།
ཐལ་འགྱུར་བ་རྣམས་ནི་གཟུགས་རང་གི་མཚན་ཉིད་ཀྱིས་གྲུབ་པར་མི་བཞེད་པའི་ཕྱིར། འོ་
ནགཞན་གྱི་དམ་བཅའ་འགོག་པའི་འབྲས་བུ་ཅན་གྱི་རྟགས་དང་རྗེས་དཔག་ལ་སོགས་པ་ཇི་ལྟ་
་ བུ་ཞེ་ན། གཞན་ལ་གྲགས་ཀྱི་རྟགས་དང་རྗེས་དཔག་བཀོད་པ་ཆོས་ཅན། དགོས་པ་ཡོད་དེ།
མིག་སོགས་ངོ་བོ་ཉིད་ཀྱིས་ཡོད་པར་དམ་བཅའ་བའི་ལོག་རྟོག་དགག་པའི་དགོས་པ་ཡོད་པའི་
ཕྱིར། དེ་ཇི་ལྟ་བུ་ཞེ་ན། མིག་ཆོས་ཅན། གཟུགས་ལ་ངོ་བོ་ཉིད་ཀྱིས་མི་ལྟ་སྟེ། རང་ཉིད་རང་
ལ་མི་ལྟ་བའི་ཕྱིར། དཔེར་ན་བུམ་པ་བཞིན་ཏེ། རྩཤེ་ ༡ ལས། ལྟ་དེ་རང་གི་བདག་ཉིད་ནི།
།དེ་ལ་ལྟ་བ་མ་ཡིན་ཉིད། །གང་ཞིག་བདག་ལ་མི་ལྟ་བ། །དེ་དག་གཞན་ལ་ཇི་ལྟར་ལྟ། །ཞེས་
དང༌། དེའི་འགྲེལ་པར ། གང་དང་གང་ལ་རང་གི་བདག་ཉིད་ལྟ་བ་མེད་པ་དེ་ལ་ནི་གཞན་
ལ་ལྟ་བ་ཡང་ཡོད་པ་མིན་ཏེ། དཔེར་ན་བུམ་པ་བཞིན་ནོ། །མིག་ལ་རང་གི་བདག་ཉིད་མི་ལྟ་བ་
ཡོད་པ་ཡིན་ཏེ། དེའི་ཕྱིར་གཞན་ལ་ལྟ་བ་ཡང་འདི་ལ་མེད་དོ། །ཞེས་གསུངས་པའི་ཕྱིར།
རང་ལ་མི་ལྟ་ཡང་གཟུགས་ལ་ངོ་བོ་ཉིད་ཀྱིས་ལྟ་སྟེ། མེས་རང་མི་སྲེག་ཀྱང་བུད་ཤིང་ངོ་བོ་
ཉིད་ཀྱིས་སྲེག་པའི་ཕྱིར་ཞེ་ན། མི་རིགས་ཏེ། མེས་བུད་ཤིང་ངོ་བོ་ཉིད་ཀྱིས་སྲེག་པར་མི་ནུས་
༡༡ སྡེ་བསྟན། དབུ་མ། ཙ ཤོག་གྲངས། ༦.ན། འཕྲེང་། ༢
༢ སྡེ་བསྟན། དབུ་མ། ཙ། བུད་དྷཔཱ་ལི་ཏ། ཤོག ༡༧༥.ན། འཕྲེང་།

163 བཀྲས་ལྷུན་ཐོས་གླིང་གྲྭ་ཚང་།
པའི་ཕྱིར། དེ་ལྟར་ནུས་ན་ཐམས་ཅད་ཀྱིས་ཐམས་ཅད་སྲེག་པའམ། ཡང་ན་བསྲེག་བྱ་སྲེག་
བྱེད་མི་འཐད་པའི་སྐྱོན་ཡོད་པའི་ཕྱིར། ལྟ་བ་རབ་ཏུ་སྒྲུབ་པའི་ཕྱིར། ། མེ་ཡི་དཔེས་ནི་ནུས་མ་
ཡིན། །ཞེས་རྩ་ཤེར་ ༡ གསུངས་སོ། །འདིར་ལེགས་ལྡན་གྱིས་དོན་དམ་པར་ནང་གི་སྐྱེ་
མཆེད་རྣམས་བདག་ལས་སྐྱེ་བ་མེད་པར་ངེས་ཏེ། ཡོད་པའི་ཕྱིར། ཤེས་པ་ཡོད་པ་ཉིད་བཞིན་
ཞེས་བརྗོད་པ་ལ་དོན་དམ་པ་ཞེས་པ་དེ་དམ་བཅའི་ཁྱད་པར་དུ་སྦྱོར་བ་ནི། བདག་སྐྱེ་ཀུན་རྫོབ་
ཏུ་ཡང་ཁས་བླངས་པ་མེད་པས་རང་ལ་ལྟོས་ནས་སྦྱར་མི་དགོས་གཞན་ལ་ལྟོས་ཏེ་ཡིན་ན་
བདེན་པ་གཉིས་ལས་ཉམས་པའི་མུ་སྟེགས་ནི་བདེན་གཉིས་ཀྱི་སྒོ་ནས་འགོག་རིགས་པས་ཁྱད་
པར་མ་སྦྱར་བར་བཀག་ན་ལེགས་སོ། །འཇིག་རྟེན་གྱི་ཐ་སྙད་དུ་བདག་སྐྱེ་འདོད་པ་དགག་མི་
རིགས་པས་དེ་ལ་ལྟོས་ནས་ཁྱད་པར་སྦྱོར་བ་ཡང་མི་རིགས་ཏེ། འཇིག་རྟེན་པ་ནི་རྒྱུ་ལས་
འབྲས་བུ་འབྱུང་བ་ཙམ་ཞིག་འདོད་ཀྱི་བདག་དང་གཞན་གང་ལས་སྐྱེ་ཞེས་མི་དཔྱོད་པའི་ཕྱིར་
རོ། །གཞན་ཡང་། ཕ་རོལ་པོས་དོན་དམ་པར་འདོད་པའི་མིག་སོགས་ལ་ཀུན་རྫོབ་ཏུ་ཡང་སྐྱེ་
བ་དགག་འདོད་ནས་ཡིན་ན་ནི་དེའི་ཚེ་གཞི་ཆོས་ཅན་མ་གྲུབ་པའི་ཕྱོགས་སམ་རྟགས་ཀྱི་སྐྱོན་དུ་
འགྱུར་ཏེ། རང་གིས་དོན་དམ་པར་མིག་སོགས་ཁས་མ་བླངས་པའི་ཕྱིར་རོ། ཞེས་དྲང་ངེས་
རྣམ་འབྱེད་ལས་གསུངས་པ་ནི། ཚིག་གསལ་གྱི་དགོངས་པ་ཡིན་ལ། གོ་བདེར་བསྡུས་ན།
དོན་དམ་པར་ནང་གི་སྐྱེ་མཆེད་རྣམས་བདག་ལས་སྐྱེ་བ་མེད་པར་ངེས་ཞེས་བཤད་པ་མི་རིགས་
པར་ཐལ། ལེགས་ལྡན་འབྱེད་ཀྱིས་ནང་གི་སྐྱེ་མཆེད་རྣམས་ཆོས་ཅན། དོན་དམ་པར་བདག་
ལས་མི་སྐྱེ་སྟེ་ཡོད་པའི་ཕྱིར་ཞེས་བརྗོད་པ་ཡང་མི་རིགས། དོན་པར་ནང་གི་སྐྱེ་མཆེད་
རྣམས་ཆོས་ཅན། བདག་ལས་མི་སྐྱེ་སྟེ།། ཡོད་པའི་ཕྱིར་ཞེས་འགོད་པར་ཡང་མི་རིགས་
པའི་ཕྱིར། རྟགས་དང་པོ་གྲུབ་སྟེ། དེ་ལྟར་བཀོད་པ་ལ་ལེགས་ལྡན་རང་ལ་ལྟོས་པའི་དགོས་
༡ སྡེ་བསྟན། དབུ་མ། ཙ། ཤོག ༣ བ། འཕྲེང་། ༡་

164 དབུ་མ་ཐར་འདོད་དེད་དཔོན།
པ་ཡང་མེད། གཞན་གྲངས་ཅན་ལ་ལྟོས་པའི་དགོས་པ་ཡང་མེད། འཇིག་རྟེན་རང་དགའ་བ་
ལ་ལྟོས་པའི་དགོས་པ་ཡང་མེད་པའི་ཕྱིར། དང་པོ་གྲུབ་སྟེ། ལེགས་ལྡན་རང་ཉིད་ཐ་སྙད་དུ་
ཡང་བདག་སྐྱེ་མི་བཞེད་པའི་ཕྱིར། གཉིས་པ་གྲུབ་སྟེ། གྲངས་ཅན་ལ་དོན་དམ་གྱི་ཁྱད་པར་
མ་སྦྱར་བར་ཡང་དངོས་པོ་རྣམས་བདག་ལས་སྐྱེ་བ་འགོག་པ་ཡིན་པའི་ཕྱིར་ཏེ། དེ་ནི་བདེན་
གཉིས་ལས་ཉམས་པའི་ཕྱིར་ཏེ། བདག་སྐྱེ་ནི་བདེན་གཉིས་གང་དུའང་མེད་པའི་ཕྱིར།
གསུམ་པ་གྲུབ་སྟེ། འཇིག་རྟེན་རང་དགའ་བ་རྣམས་ནི་ས་བོན་ལས་མྱུ་གུ་འབྱུང་བ་ཙམ་ཞིག་
འདོད་ཀྱི་མཐའ་བཞི་སྐྱེ་བ་གང་ཡང་མི་འདོད་པའི་ཕྱིར། རྩ་རྟགས་གཉིས་པ་གྲུབ་སྟེ། སྦྱོར་
བ་དེའི་རྟགས་དང་ཆོས་ཅན་བསྒྲུབ་བྱ་ཡང་དག་སོགས་མ་གྲུབ་པའི་སྐྱོན་ཡོད་པའི་ཕྱིར་ཏེ།
དོན་དམ་པར་གྲུབ་པའི་ནང་གི་སྐྱེ་མཆེད་རྣམས་ལེགས་ལྡན་རང་ཉིད་ཀྱང་མི་བཞེད། རིགས་
པས་ཀྱང་མ་གྲུབ་པའི་ཕྱིར། མིག་སོགས་ཀུན་རྫོབ་པ་རྣམས་དོན་དམ་པར་སྐྱེ་བ་འགོག་པ་
ཡིན་ནོ་ཞེ་ན། མི་རིགས་ཏེ། མིག་སོགས་ཀུན་རྫོབ་པ་རྣམས་ཆོས་ཅན། དོན་དམ་པར་སྐྱེ་བ་
མེད་དེ། ཡོད་པའི་ཕྱིར། ཞེས་མ་སྨྲས་ཤིང་། གལ་ཏེ་སྨྲས་སུ་ཆུག་ནའང་ཀུན་རྫོབ་པའི་མིག་
སོགས་མུ་སྟེགས་ཀྱི་ཚད་མས་མ་གྲུབ་པའི་ཕྱིར། དེའི་སྐྱོན་སྤོང་ལ། ཅི་སྟེ་སངས་རྒྱས་པས་
བྱེ་བྲག་པ་ལ་སྒྲ་མི་རྟག་པར་སྒྲུབ་པ་ན་སྤྱི་འཛིན་གྱི་ཁྱད་པར་མི་འཛིན་ཏེ། འཛིན་ན་བསྒྲུབ་བྱ་
སྒྲུབ་བྱེད་མེད་པར་འགྱུར་རོ། ཞེས་དྲང་ངེས་རྣམ་འབྱེད་ལས་གསུངས་པ་རྣམས་ཀྱི་དོན་ནི་
སྔར་བཤད་པ་ལས་རྟོགས་པར་ནུས་སོ། །རང་རྒྱུད་པ་རྣམས་ཀྱིས་རང་གིས་མཚན་ཉིད་ཀྱིས་
གྲུབ་པའི་གཟུགས་སོགས་མ་འཁྲུལ་པའི་ཚད་མས་རྙེད་པར་འདོད་པ་མི་རིགས་ཏེ། རང་གི་
མཚན་ཉིད་ཀྱིས་གྲུབ་པའི་མ་འཁྲུལ་པའི་ཚད་མའི་རྙེད་དོན་ཡིན་ན་བདེན་པར་གྲུབ་པ་དང་དོན་
དམ་པའི་བདེན་པ་ཡིན་དགོས་པའི་ཕྱིར་ཏེ། དངོས་ཀུན་ཡང་དག་རྫུན་པ་མཐོང་བ་ཡིས །
༡ འཇུག་པ། སེམས་བསྐྱེད། ༦ ཚིགས་བཅད། ༢༣

165 བཀྲས་ལྷུན་ཐོས་གླིང་གྲྭ་ཚང་།
།ཞེས་སོགས་ཀྱི་གཞུང་དོན་གྲུབ་པའི་ཕྱིར། དྲང་ངེས་རྣམ་འབྱེད་ལས་གསུངས་ཚུལ་རྣམས་
ཞིབ་མོར་འཆད་ནུས་ཀྱང་ཧ་ཅང་མང་བས་དོགས་པས་མ་བྲིས་སོ། །
།འདིར་འགྲེལ་པར ། དཀོན་མཆོག་བརྩེགས་པ་དྲངས་པ་ལས། འོད་སྲུང་དབུ་
མའི་ལམ་ཆོས་རྣམས་ལ་ཡང་དག་པར་སོ་སོར་རྟོག་པའི་ས་ནི་གང་སྟོང་པ་ཉིད་ཀྱིས་ཆོས་
རྣམས་སྟོང་པར་མི་བྱེད་དེ་ཆོས་རྣམས་ཉིད་སྟོང་པ་ཉིད། ཅེས་སོགས་གསུངས་པའིདོན་ནི་
ཆོས་རྣམས་རང་གི་ངོ་བོ་རང་བཞིན་གྱིས་ཡོད་པས་མི་སྟོང་པ་དེ་རིགས་པ་མིན་ཏེ། ཆོས་
རྣམས་ཀྱི་ངོ་བོ་རང་བཞིན་གྱིས་ཡོད་པས་མི་སྟོང་ན་ཆོས་རྣམས་ཀྱི་གནས་ལུགས་སྟོང་པ་ཉིད་
ནི་བུམ་པ་སྣམ་བུས་སྟོང་པ་བཞིན་དུ་ཉི་ཚེ་བའི་སྟོང་ཉིད་དུ་འགྱུར་དགོས་པའི་ཕྱིར། ཆོས་
རྣམས་རང་གི་མཚན་ཉིད་ཀྱིས་མ་གྲུབ་སྟེ། དབུ་མའི་ལམ་གྱིས་རྣམ་པར་དཔྱད་པ་ན་ཆོས་
རྣམས་རང་བཞིན་གྱིས་ཡོད་པ་རྣམ་པར་འཇིག་པའི་ཕྱིར་ཏེ། དེ་ལྟ་མིན་ན་དབུ་མའི་ལམ་ལ་
བརྟེན་ནས་མྱང་འདས་མི་ཐོབ་པར་ཐལ་བ་དང་། དབུ་མའི་ལམ་ལོག་ལྟ་ཡིན་པར་ཐལ་བའི་
སྐྱོན་ཡོད་པའི་ཕྱིར་ཏེ། བཞི་བརྒྱ་པ་ ༢ ལས། སྟོང་མིན་སྟོང་ལྟར་མཐོང་མིན་ཏེ། །མྱང་
འདས་བདག་གིར་གྱུར་ཅིག་ཅེས། །ལོག་ལྟས་མྱང་ངན་མི་འདའ་བར། །དེ་བཞིན་གཤེགས་
པ་རྣམས་ཀྱིས་གསུངས། །ཞེས་དང་། རྩ་ཤེས་ ༣ ལས། སྟོང་ཉིད་ལྟ་བ་ཐམས་ཅད་ནི།
།ངེས་པར་འབྱིན་པར་རྒྱལ་བས་གསུངས། །གང་དག་སྟོང་པ་ཉིད་ལྟ་བ། །དེ་དག་སྒྲུབ་དུ་
མེད་པར་གསུངས། །ཞེས་སོགས་ཀྱི་དོན་གྲུབ་པའི་ཕྱིར། འདིར་དངོས་པོ་རྣམས་རང་རང་
གིས་སྟོང་པར་འདོད་པ་ནི་ཆད་ལྟ་འབའ་ཞིག་ཡིན་ཏེ། དངོས་པོ་རང་རང་གིས་སྟོང་ན་དེ་
རྣམས་མེད་དགོས་པའི་ཕྱིར། གལ་ཏེ་རང་གི་མཚན་ཉིད་ཀྱི་སྐྱེ་བ་མེད་པར་ཐལ། གཞན་སྐྱེ་
༡ སྡེ་བསྟན། དབུ་མ། འ། ཤོག ༢༥༣ ན། འཕྲེང་། ༢ །
༢ སྡེ་བསྟན། དབུ་མ། ཚ། ཤོག ༩ བ། འཕྲེང་། ༡
༣ རྩཤེས། རབ་འབྱེད། ༡༣ ཚིགས་བཅད། ༨

166 དབུ་མ་ཐར་འདོད་དེད་དཔོན།
མེད་པའི་ཕྱིར། ཡང་དག་ཀུན་རྫོབ་མེད་པར་ཐལ། དེའི་ཕྱིར། ཀུན་རྫོབ་ཀྱི་བདེན་པ་མེད་པར་
ཐལ། དེའི་ཕྱིར། བདེན་པ་གཉིས་མེད་པར་ཐལ། དེའི་ཕྱིར་ཞེ་ན། དོན་དམ་པར་ནི་བདེན་
གཉིས་ཡོད་པ་མིན་ཏེ། ༡ དགེ་སློང་དག་བདེན་པ་དམ་པ་འདི་ནི་གཅིག་སྟེ། འདི་ལྟ་སྟེ། མི་
བསླུ་བའི་ཆོས་ཅན་མྱ་ངན་ལས་འདས་པའོ། །འདུས་བྱས་ཐམས་ཅད་ནི་རྫུན་པ་བསླུ་བའི་ཆོས་
ཅན་ནོ་ཞེས་གསུངས་ཤིང་། དོན་ནི། ཟག་མེད་ཀྱི་ཡེ་ཤེས་ཀྱི་གཟིགས་ངོར་དོན་དམ་བདེན་པ་
ཉག་གཅིག་གསུངས་ཏེ། རང་བཞིན་གྱིས་མྱང་འདས་ཉག་གཅིག་དེའི་ངོར་མི་བསླུ་བའི་བདེན་
པ་ཡིན་པའི་ཕྱིར་ཞེས་པའོ། །ཆོས་རྣམས་རང་གི་མཚན་ཉིད་ཀྱི་ཡོད་པས་མི་སྟོང་ན། འདུས་
བྱས་རྣམས་ཀུན་རྫོབ་མིན་པར་ཐལ། དེ་རྣམས་རང་བཞིན་གྱིས་ཡོད་པས་མི་སྟོང་པའི་ཕྱིར།
ཀུན་རྫོབ་ཀྱི་བདེན་པ་མེད་པར་ཐལ། དེའི་ཕྱིར། བདེན་པ་གཉིས་མེད་པར་ཐལ། དེའི་ཕྱིར།
གལ་ཏེ་དབུ་མ་རང་རྒྱུད་པ་ཆོས་ཅན། དབུ་མའི་ལྟ་བ་རྒྱུད་ལྡན་ཡིན་པར་ཐལ། དབུ་
མ་པ་ཡིན་པའི་ཕྱིར། གཞན་ཡང་དངོས་པོ་བདེན་གྲུབ་དུ་འདོད་པར་ཐལ། དངོས་པོ་རང་གི་
མཚན་ཉིད་ཀྱིས་གྲུབ་པར་འདོད་པའི་ཕྱིར། གཞན་ཡང་། ཆོས་ཀྱི་བདག་དང་གང་ཟག་གི་
བདག་གཉིས་ཡོད་པར་འདོད་པར་ཐལ། ཕུང་པོ་དང་གང་ཟག་རང་བཞིན་གྱིས་ཡོད་པར་
འདོད་པའི་ཕྱིར། ཞེ་ན། མ་ཁྱབ་སྟེ། ཕམ་པ་འཆབ་བཅས་བྱུང་བའི་དགེ་སློང་ཆོས་ཅན།
དགེ་སློང་རྣམ་དག་ཡིན་པར་ཐལ། དགེ་སློང་ཡིན་པའི་ཕྱིར། སེམས་ཙམ་པ་ཆོས་ཅན།
ཁམས་གསུམ་སེམས་ཀྱི་བདག་ཉིད་དུ་རྟོགས་པའི་ལྟ་བ་རྒྱུད་ལྡན་ཡིན་པར་ཐལ། སེམས་
ཙམ་པ་ཡིན་པའི་ཕྱིར། གཞན་ཡང་། དངོས་པོ་བདེན་གྲུབ་ཏུ་རྟོགས་པའི་ལྟ་བ་རྒྱུད་ལྡན་དུ་
ཐལ། དངོས་སྨྲ་པ་ཡིན་པའི་ཕྱིར། གཞན་ཡང་། མཐའ་བཞིའི་སྐྱེ་བ་ཁས་ལེན་པར་ཐལ།
རང་བཞིན་གྱིས་ཡོད་པའི་སྐྱེ་བ་ཁས་ལེན་པའི་ཕྱིར། ཁྱབ་པ་རྣམས་ཁས་སོ་ཟེར་ན། སེམས་
༡ སྡེ་བསྟན། དབུ་མ། འ། ཤོག ༢༥༨ བ། འཕྲེང་། ༢

167 བཀྲས་ལྷུན་ཐོས་གླིང་གྲྭ་ཚང་།
ཙམ་པ་ཀུན་བརྟགས་བདེན་མེད་དུ་འདོད་ཅིང་མདོ་སྡེ་པས་སྤྱི་མཚན་བདེན་མེད་དུ་འདོད་ལ། །
བྱེ་བྲག་སྨྲ་བས་གང་ཟག་གི་བདག་མེད་པར་འདོད་པར་ཐལ། དབུ་མ་པས་དངོས་པོ་བདེན་
མེད་དུ་འདོད་པའི་ཕྱིར། འདོད་ན། དགོངས་འགྲེལ་ལས། ཀུན་བརྟགས་བདེན་སྟོང་དངོས་
ཀྱི་བསྟན་བྱའི་གཙོ་བོར་བྱེད་པ་དང་། ཆོས་མངོན་པའི་མཛོད་ལས་གང་ཟག་གི་བདག་མེད་
བསྟན་བྱའི་གཙོ་བོར་བྱེད་པར་ཐལ། འདོད་པའི་ཕྱིར། འདོད་ན། མདོ་སྡེ་དགོངས་འགྲེལ་
ངེས་དོན་གྱི་མདོ་ཡིན་ཞིང་ཉན་ཐོས་སྡེ་གཉིས་ཀྱིས་གང་ཟག་གི་བདག་མེད་རྟོགས་པར་ཐལ་
ལོ། །གཞན་ཡང་། དབུ་མ་རང་རྒྱུད་པ་ཆོས་ཅན། དངོས་པོ་རྣམས་རྣམ་པར་རྟོག་པས་
བཏགས་ཙམ་དུ་འདོད་པར་ཐལ། དེ་རྣམས་བདེན་མེད་དུ་འདོད་པའི་ཕྱིར། གཞན་ཡང་།
རང་རྒྱུད་པས་བཞེད་པ་ལྟར་གྱི་བདེན་མེད་རྟོགས་ན་བདེན་མེད་རྟོགས་པས་ཁྱབ་པར་ཐལ།
དེས་བཞེད་པ་ལྟར་གྱི་གང་ཟག་གི་བདག་མེད་ཁས་ལེན་ན་གང་ཟག་གི་བདག་མེད་ཁས་ལེན་
པས་ཁྱབ་པའི་ཕྱིར། འདོད་ན། གྲངས་ཅན་འདོད་པ་ལྟར་གྱི་བདེན་སྟོང་རྟོགས་ན་བདེན་སྟོང་
རྟོགས་པས་ཁྱབ་པར་ཐལ་ལོ། །གཞན་ཡང་དབུ་མ་རང་རྒྱུད་པ་ཆོས་ཅན། བདེན་སྟོང་འདོད་
པ་དང་ཁས་ལེན་པ་རིགས་པ་མིན་པར་ཐལ། རང་བཞིན་མེད་པའི་སྟོང་པ་ཉིད་ལ་མོས་པ་ཅུང་
ཟད་ཀྱང་མེད་པའི་ཕྱིར། ཁྱབ་སྟེ། མདོ་ལས། གང་སྟོང་པ་ཉིད་ལ་མོས་པ་མེད་པ་དེ་ནི་མུ་
སྟེགས་པ་དག་དང་ཁྱད་པར་མེད་པ་ཡིན་ཏེ། ཞེས་སོགས་གསུངས་པའི་ཕྱིར་ཞེ་ན། བཤད་
ཚོད་དང་གནས་ཚོད་མི་མཐུན་པ་གླང་ཆེན་གྱི་ཁྲུས་དང་འདྲ་བ་ཞིག་གོ །བཤད་ཚོད་ཀྱི་ཉེས་པ་
སྤངས་པའི་ཕྱིར་རང་རྒྱུད་པ་མན་ཆད་ཀྱིས་གང་ཟག་གི་བདག་མེད་པར་ཁས་བླངས་པའི་ཚེ་
གནས་ཚོད་དགག་པའི་ཉེས་པས་རེག །གནས་ཚོད་ཁས་བླངས་པའི་ཚེ་བཤད་ཚོད་བཀག་
པའི་ཉེས་པས་རེག་པའི་ཕྱིར། དཔེར་ན་གླང་ཆེན་གྱིས་ཆུ་རྡུལ་གྱིས་ཉེས་པ་སྤང་བའི་ཕྱིར་ས་
ལ་འགྲེས་པས་ས་རྡུལ་གྱིས་གོས། ས་རྡུལ་གྱི་ཉེས་པ་སྤང་བའི་ཕྱིར་ཆུ་ལ་ཞུགས་པའི་ཚེ་ཆུ་

168 ད བུ་མ་ཐར་འདོད་དེད་དཔོན།
རྡུལ་གྱིས་གོས་པར་འགྱུར་བས་ཉེས་པ་དེ་གཉིས་སྤང་བར་མི་ནུས་ཀྱང་སེམས་ཀྱི་དབང་དུ་
གྱུར་ཏེ་ཆུར་འཇུག་པ་དང་སར་འགྲེ་བའི་འབད་རྩོལ་མི་གཏོང་བ་ལྟར་འདིའི་ཉེས་པ་གཉིས་
སྤང་དཀའ་ན་ཡང་སྤོང་བའི་འབད་པ་མི་གཏོང་བར་སེམས།
༈ གཉིས་པ་ནི། རང་འགྲེལ་ ༡ ལས། ཇི་ལྟར་རང་བཞིན་གྱིས་ཆོས་འགའ་
ཡང་སྐྱེ་བ་མེད་དོ་ཞེས་བྱ་བ་འདི་ནི་གདོན་མི་ཟ་བར་ཁས་བླང་བར་བྱའོ་ཞེས་སོགས་གསུངས།
གཟུགས་དང་ཚོར་བ་ལ་སོགས་པ་ཆོས་ཅན། རང་གི་མཚན་ཉིད་ཀྱིས་མ་གྲུབ་པར་ཐལ།
རང་གི་མཚན་ཉིད་ཀྱིས་གྲུབ་ན་འཕགས་པའི་མཉམ་གཞག་དེ་དག་སྐུར་འདེབས་ཀྱི་ལྟ་བར་
ཐལ་བ་དང་། དེ་དངོས་པོའི་འཇིག་རྒྱུར་འགྱུར་དགོས་པ་གང་ཞིག །དེ་རྣམས་མི་རིགས་པའི་
ཕྱིར།
༈ གང་ཕྱིར་དངོས་པོ་འདི་དག་རྣམ་དཔྱད་ན ༢། །ཞེས་སོགས་ཀྱི་སྐབས་སུ་
གཟུགས་དང་ཚོར་བ་ལས་སོགས་པ་ཆོས་ཅན། རང་བཞིན་གྱིས་སྐྱེ་བ་ཡོད་པ་མིན་ཏེ།
བཏགས་དོན་བཙལ་བའི་ཚེ་ན་སྐྱེ་ཚུལ་ཅུང་ཟད་ཀྱང་མི་རྙེད་པའི་ཕྱིར་ཏེ། སྐྱེ་འགག་ལ་སོགས་
པའི་རྣམ་གཞག་ཐམས་ཅད་འཇིག་རྟེན་གྱི་ཐ་སྙད་ལ་བརྟེན་ནས་བཞག་པ་ཙམ་ཡིན་པའི་ཕྱིར་ཏེ།
འཕགས་པ་ལྷས ། ཇི་ལྟར་ཀླ་ཀློ་སྐད་གཞན་གྱིས། །གཟུང་བར་མི་ནུས་དེ་བཞིན་དུ།
།འཇིག་རྟེན་པ་ཡི་མ་གཏོགས་པར། །འཇིག་རྟེན་གཟུང་བར་ནུས་མ་ཡིན། །ཞེས་དང་། རྩ་
ཤེ་ ༤ལས། ཐ་སྙད་ལ་ནི་མ་བརྟེན་པར། །དམ་པའི་དོན་ནི་རྟོགས་མི་འགྱུར། །དམ་པའི་དོན་
ནི་མ་རྟོགས་པར། ། མྱ་ངན་འདས་པ་ཐོབ་མི་འགྱུར། །ཞེས་དང་། རྩོད་ཟློག་ ༥ ལས། ཐ་
༡ སྡེ་བསྟན། དབུ་མ། འ། ཤོག ༢༥༧ བ་ འཕྲེང་། ༥
༢ འཇུག་པ་ སེམས་བསྐྱེད། ༦ ཚིགས་བཅད། ༣༥ །
༣ སྡེ་བསྟན། དབུ་མ། ཚ། ཤོག ༡༠ ན། འཕྲེང་། ༡
༤ སྡེ་བསྟན། དབུ་མ་ ཙ། ཤོག ༡༥ ན། འཕྲེང་། ༢ ༥ སྡེ་བསྟན། དབུ་མ། ཙ། ཤོག ༢༧ བ་ འཕྲེང་། ༧

169 བཀྲས་ལྷུན་ཐོས་གླིང་གྲྭ་ཚང་།
སྙད་ཁས་ནི་མ་བླངས་པར། །ངེད་ཅིག་འཆད་པར་མི་བྱེད་དོ། ། ཞེས་གསུངས་ཤིང་། དོན་ནི།
སྐྱེ་ཞེས་པའི་ཐ་སྙད་བཏགས་པས་མ་ཚིམ་པར་འཐའ་བཞི་གང་ལས་སྐྱེ་སྙམ་དུ་འཚོལ་བ་དང་།
ང་ཞེས་པ་ཙམ་གྱིས་མ་ཚིམ་པར་ངའི་ཕུང་ཁམས་སྐྱེ་མཆེད་གང་ཡིན་སྙམ་དུ་འཚོལ་བ་ནི།
དེ་ཁོ་ན་ཉིད་ལ་དཔྱོད་པ་འཇུག་པའི་འཚོལ་ཚུལ་ཡིན་ལ། དེ་ལྟར་བཙལ་བའི་ཚེ་གང་དུ་བཙལ་
བའི་གཞིར་བཙལ་བྱའི་དངོས་པོ་རྣམས་མ་རྙེད་པ་ནི་བདེན་པར་མེད་པའི་རྒྱུ་མཚན་གྱིས་ཡིན་
ལ་གཏན་མེད་པའི་རྒྱུ་མཚན་གྱིས་མ་ཡིན་ཞིང་། ཐལ་འགྱུར་བ་ལ་ཁས་བླངས་དང་དམ་
བཅའ་མེད་པར་འདོད་པ་ནི་སྔར་གྱི་འགྲེལ་པ་འགྲེལ་བཤད་རྣམས་ཀྱིས་བཀག་གོ །ངའི་ཐ་
སྙད་བཏགས་པའི་བཏགས་དོན་བཙལ་བའི་ཚེ་ང་མི་རྙེད་པར་འདོད་པ་ལ་ནི། དེའི་ཚེ་ང་རྙེད་
པར་ཐལ། ང་བདེན་པར་ཡོད་མེད་དཔྱད་པའི་ཚེ་རྙེད་པའི་ཕྱིར་ཏེ། ང་བདེན་སྟོང་དུ་རྟོགས་
པའི་ཚེ་ང་རྙེད་པའི་ཕྱིར་ཏེ། བདེན་སྟོང་དུ་སྒོམ་པའི་ཚེ་ང་རྙེད་པའི་ཕྱིར་ཏེ། དེའི་ཚེ་ང་ཐ་སྙད་
པའི་ཚད་མའི་རྙེད་དོན་ཡིན་པའི་ཕྱིར་ཏེ། དེའི་ཚེ་ང་ཀུན་རྫོབ་བདེན་པ་ཡིན་པའི་ཕྱིར་ཏེ། དེའི་
ཚེ་ང་ཡོད་པའི་ཕྱིར། གཞན་ཡང་། ང་བདེན་པར་ཡོད་མེད་དཔྱོད་པའི་ཚེ་ང་རྙེད་པར་ཐལ།
གནས་ལུགས་བདེན་པར་ཡོད་མེད་དཔྱོད་པའི་ཚེ་གནས་ལུགས་རྙེད་པའི་ཕྱིར་ཏེ། དེའི་ཚེ་
གནས་ལུགས་ཀྱི་གནས་ལུགས་རྙེད་པའི་ཕྱིར་ཏེ། དེའི་ཚེ་གནས་ལུགས་བདེན་མེད་དུ་རྙེད་
པའི་ཕྱིར་ཏེ། ང་བདེན་པར་ཡོད་མེད་དཔྱད་པའི་དཔྱད་མཐར་ང་བདེན་མེད་རྙེད་པའི་ཕྱིར།
ཁོ་ན་རེ། ང་བདེན་པར་ཡོད་མེད་དཔྱད་པའི་ཚེ་ང་མ་རྙེད་པར་ཐལ། དེའི་ཚེ་ངའི་ཕུང་ཁམས་
སྐྱེ་མཆེད་སོགས་ངར་མི་རྙེད་པའི་ཕྱིར་ཞེ་ན། ང་བདེན་པར་ཡོད་མེད་དཔྱད་པའི་ཚེ་ངའི་
མཚན་གཞི་མེད་པར་ཐལ། དེའི་ཚེ་ངའི་ཕུང་ཁམས་སྐྱེ་མཆེད་རྣམས་ངའི་མཚན་གཞིར་མེད་
པའི་ཕྱིར། ཁོ་ན་རེ། ང་ཆོས་ཅན། མཐར་ཐུག་དཔྱོད་པའི་རིགས་ཤེས་ཀྱིས་དཔྱད་བཟོད་པ་
ཡིན་པར་ཐལ། ཁྱོད་བདེན་པར་ཡོད་མེད་དཔྱད་པའི་ཚེ་ཁྱོད་རྙེད་པའི་ཕྱིར་ཞེ་ན། བདེན་སྟོང་

170170 དབུ་མ་ཐར་འདོད་དེད་དཔོན།།
ཆོས་ཅན། དེར་ཐལ་དེའི་ཕྱིར་ཏེ། དེའི་ཚེ་ཚད་མའི་རྙེད་དོན་ཡིན་པའི་ཕྱིར་ཏེ། དེའི་ཚེ་ཁྱོད་
ཚད་མའི་གཞལ་བྱ་ཡིན་ན། དེའི་ཚེ་བདེན་གྲུབ་ཡོད་དགོས་པའི་ཕྱིར། འདོད་ན། བདེན་གྲུབ་
ཡོད་པར་ཐལ་ལོ། །ཡང་ང་བདེན་མེད་དུ་རྟོགས་པའི་རྗེས་དཔག་དེས་ང་དངོས་སུ་རྟོགས་པར་
ཐལ། ང་བདེན་པར་ཡོད་མེད་དཔྱོད་པའི་ཚེ་ང་རྙེད་པའི་ཕྱིར། ང་བདེན་མེད་དུ་རྟོགས་པའི་
རྗེས་དཔག་ཆོས་ཅན། ང་བདེན་གྲུབ་དུ་མི་སྣང་བར་ཐལ། ང་བདེན་མེད་དུ་སྣང་བའི་ཕྱིར།
ཉན་ཐོས་ཀྱི་སྦྱོར་ལམ་མཉམ་གཞག་ཡེ་ཤེས་ཆོས་ཅན། སྟོང་ཉིད་བདེན་གྲུབ་དུ་མི་སྣང་བར་
ཐལ། སྟོང་ཉིད་བདེན་མེད་དུ་སྣང་བའི་ཕྱིར། སྟོང་ཉིད་བདེན་མེད་དུ་དངོས་སུ་རྟོགས་པའི་
ཕྱིར། འདོད་ན། སྣང་བར་ཐལ། སྟོང་ཉིད་སྣང་ཡུལ་དུ་བྱེད་པའི་བློ་གང་ཞིག །སྟོང་ཉིད་ལ་
གཉིས་སྣང་མ་ནུབ་པའི་ཕྱིར་ཏེ། རྟོག་པ་ཡིན་པའི་ཕྱིར། སྟོང་ཉིད་བདེན་མེད་དུ་རྟོགས་པའི་
རྗེས་དཔག་དེས་སྟོང་ཉིད་མ་རྟོགས་པར་ཐལ། ང་བདེན་སྟོང་དུ་རྟོགས་པའི་རྗེས་དཔག་གིས་
ང་མ་རྟོགས་པའི་ཕྱིར། དེས་དོན་དམ་བདེན་པ་མ་རྟོགས་པར་ཐལ། དེའི་ཕྱིར། དེ་ཆོས་ཅན།
མཐར་ཐུག་དཔྱོད་པའི་རིགས་ཤེས་ཚད་མ་མིན་པར་ཐལ། ཁྱོད་དོན་དམ་བདེན་པ་རྟོགས་པའི་
ཚད་མ་མིན་པའི་ཕྱིར་ཞེས་སོགས་ཀྱི་དོགས་པ་ཡོད་ཀྱང་ཐ་སྙད་ཟོར་ཡང་ཞིང་གསུང་རབ་ཀྱི་
གྲགས་ཚོད་དང་བསྟུན་ན་ཐ་སྙད་བཏགས་པའི་བཏགས་དོན་བཙལ་བས་མི་རྙེད་ཏེ། རྙེད་ན་
བདེན་གྲུབ་ཏུ་འགྱུར་བའི་ཆོས་ཐམས་ཅད་མིང་རྐྱང་བཏགས་ཡོད་ཡིན་པའི་ཕྱིར། དཔེར་ན་ཨ་
ཞེས་པའི་མིང་གིས་མ་ཚིམ་པར་ཨ་བཙལ་བའི་ཚེ་ཨ་ཞེས་པའི་མིང་ལས་མ་གཏོགས་པའི་ཨ་
མི་རྙེད་པའི་ཕྱིར། ཨ་ཞེས་པའི་མིང་ལ་བརྟེན་ནས་ཨ་དོན་སྐྱེ་མེད་མྱུར་དུ་རྟོགས་ནུས་པར་
དགོངས་ནས། རྫོགས་པའི་སངས་རྒྱས་ཨ་ལས་བྱུང་། ། ཨ་ནི་ཡིག་འབྲུ་ཀུན་གྱི་མཆོག །
།ཅེས་གསུངས་སོ། །ལྷས་བྱིན་ནམ་ངའམ་གང་ཟག་གམ་འགྲོ་བའམ་འོང་བའམ་བྱེད་པ་པོ་
༡ ཞོལ་བཀའ། རྒྱུང་། ཀ། འཇམ་དཔལ་མཚན་བརྗོད། ཤོག ༤ ན འཕྲེང་། ༦

171 བཀྲས་ལྷུན་ཐོས་གླིང་གྲྭ་ཚང་།
འམ་མྱོང་བ་པོ་ཡིན་ཞེས་པ་དང་། མིག་གི་དབང་པོ་ང་ཡི་བའི་མཚན་གཞི་ཡིན་ཞེས་པ་ལ་ནི་
མཐར་ཐུག་དཔྱོད་པའི་རིགས་ཤེས་ཀྱིས་དཔྱད་བཟོད་ཁས་བླངས་པའི་ཉེས་པ་མེད་དེ། ཐ་སྙད་
དེ་རྣམས་ནི་ཐ་སྙད་དོན་མཐུན་ཡིན་པའི་ཕྱིར། ངའི་ཕུང་ཁམས་སྐྱེད་མཆེད་ངའི་མཚན་
གཞིར་རྙེད་པ་དང་མཐའ་བཞི་གང་རུང་གི་སྐྱེ་བ་རྙེད་ན། མཐར་ཐུག་དཔྱོད་པའི་རིགས་ཤེས་
ཀྱིས་དཔྱད་བཟོད་དུ་འགྱུར་རོ། །
༈ དེ་ཉིད་སྐབས་སུ་རིགས་པ་གང་ཞིག་གིས ཀ །ཞེས་སོགས་ཀྱི་སྐབས་སུ།
ཅི་སྟེ་ཡང་དེ་ལྟར་དངོས་པོ་ལ་བདེན་པར་མངོན་པར་ཞེན་པ་ཐམས་ཅད་གཅོད་པ་ན་བྲེད་ཤ་ཐོན་
པ་ཐ་སྙད་ཀྱི་བདེན་པ་ལ་བདེན་པར་ཞེན་པ་འདི་གང་ཀུན་བྱང་གཉིས་ཀྱི་འཆིང་གྲོལ་གྱི་རྒྱུར་
འགྱུར་བ་སྨྲས་ཏེ་རང་གི་མཚན་ཉིད་ཀྱིས་གྲུབ་པའི་བདག་ཉིད་འགའ་ཞིག་ཏུ་སྐྱེ་བར་འགྱུར་བ་
ཞིག་བྱ་དགོས་སོ་ཞེས་སྨྲ་ན། དེ་སྐད་དུ་སྨྲ་བ་ལ་ནི་ཚིག་ཙམ་ཞིག་ལྷག་མར་ལུས་པར་
འགྱུར་རོ། །ཅིའི་ཕྱིར་ཞེ་ན། དེ་ཉིད་ཀྱི་སྐབས་སུ་ཞེས་སོགས་རང་འགྲེལ་ ༢ ལས་
གསུངས་སོ། །དོན་ནི། དངོས་པོ་རྣམས་ཆོས་ཅན། རང་གི་མཚན་ཉིད་ཀྱིས་གྲུབ་པའི་སྐྱེ་བ་
ཡིན་པར་ཐལ། བདེན་གྲུབ་རྣམ་པར་བཅད་པའི་ཚེ་མེད་པར་དོགས་པས་བྲེད་ཤ་ཐོན་པས་ཐ་
སྙད་དུ་སྐྱེ་བར་ཞེན་པའི་ཕྱིར་ཞེ་ན། རང་གི་མཚན་ཉིད་ཀྱིས་སྐྱེ་བ་ཡོད་པར་འདོད་པ་མི་རིགས་
ཏེ། རང་གི་མཚན་ཉིད་ཀྱིས་སྐྱེ་བ་དང་བདེན་གྲུབ་ཀྱིས་སྐྱེ་བ་ཡོད་མེད་འདྲ་བས་རང་གི་མཚན་
ཉིད་ཀྱིས་གྲུབ་པ་ཡོད་པར་འདོད་ན་བདེན་གྲུབ་ཀྱི་སྐྱེ་བ་ཡོད་དོ་ཞེས་པའི་ཚིག་ཁས་མ་བླངས་
ཀྱང་བདེན་གྲུབ་ཀྱི་སྐྱེ་བའི་དོན་ཁས་བླངས་པར་འགྱུར་བའི་ཕྱིར། ཇི་ལྟར་ཞེ་ན། མྱུ་གུ་ཆོས་
ཅན། དོན་དམ་པར་ས་བོན་ལས་སྐྱེ་བར་ཐལ། ས་བོན་ལས་རང་བཞིན་གྱིས་སྐྱེ་བའི་ཕྱིར།།
༡ འཇུག་པ། སེམས་བསྐྱེད། ༦ ཚིགས་བཅད། ༢༦
༢ སྡེ་བསྟན། དབུ་མ་ འ། ཤོག ༢༥༩ ན་ འཕྲེང་། ༣

172 དབུ་མ་ཐར་འདོད་དེད་དཔོན།
མྱུ་གུ་ཆོས་ཅན། ཐ་སྙད་དུ་རང་གི་མཚན་ཉིད་ཀྱིས་སྐྱེ་བ་ཡོད་པ་མིན་པར་ཐལ། མཐའ་བཞི་
སྐྱེ་འགོག་གི་རིགས་པས་དོན་དམ་པར་རང་བཞིན་གྱིས་སྐྱེ་བ་འགོག་ནུས་པ་བཞིན་དུ་ཐ་སྙད་དུ་
ཡང་འགོག་ནུས་པའི་ཕྱིར། གཞན་ཡང་། མྱུ་གུ་ཆོས་ཅན། དོན་དམ་པར་སྐྱེ་བར་ཐལ།
མཐའ་བཞི་གང་རུང་ལས་སྐྱེ་བའི་ཕྱིར། རྟགས་བསལ་ཁས། ཀུན་རྫོབ་རྣམས་མེད་པར་ཐལ།
མྱུ་གུ་སོགས་དོན་དམ་པར་སྐྱེ་བའི་ཕྱིར། ཐལ་བ་འདི་རྣམས་ནི་བདེན་གྲུབ་མེད་པར་འདོད་ཅིང་
རང་བཞིན་གྱིས་གྲུབ་པ་ཡོད་པར་བཞེད་པའི་དབུ་མ་པ་ཁ་ཅིག་ལ་འཕངས་པ་ཡིན་ཏེ། ཚིག་
གསལ་ ༡ ལས། འདི་ནི་དེ་ཁོ་ན་ལྟར་གདོན་མི་ཟ་བར་ཁས་བླང་བར་བྱ་སྟེ། དེ་ལྟ་མིན་ན་
དངོས་པོ་ཀུན་རྫོབ་འཐད་པ་དང་ལྡན་པ་མིན་ནམ་ངེས་ན་འདི་ཁོ་ན་ཉིད་དུ་འགྱུར་གྱི་ཀུན་རྫོབ་དུ་
མི་འགྱུར་རོ། །ཞེས་ཆོས་རྣམས་བདེན་མེད་དུ་འདོད་ཅིང་བཏགས་དོན་བཙལ་ནས་རང་གི་
ཡན་ལག་གི་ཆ་ཤས་འགའ་ཞིག་རང་གི་མཚན་གཞིར་འཇོག་པ་རྣམས་བཀག་གོ །རྣམ་བཤད་
རིགས་པ་ལ་སོགས་པར་དགོངས་འགྲེལ་གྱི་མདོ་ལ་བརྟེན་ནས་ཤེར་ཕྱིན་གྱི་མདོ་དྲང་དོན་དུ་
འཆད་པར་སྣང་བས་དེ་བཞིན་དུ་འཆད་པར་མངོན་ཏེ་ཞེས་ཊིཀ་ཆེན་ལས་གསུངས་པ་འདི་ནི་
སེམས་ཙམ་པ་རྣམས་ཀྱིས་རིགས་ཚོགས་དྲུག་དྲང་དོན་གྱི་བསྟན་བཅོས་སུ་བཞེད་པར་བསྟན་
པས་བསྟན་བཅོས་ལ་ཡང་དྲང་ངེས་ཀྱི་རྣམ་གཞག་རུང་བར་སེམས་སོ།། ༈ དངོས་པོ་
སྟོང་པ་གཟུགས་བརྙན་ལ་སོགས་པ ། །ཞེས་སོགས་ལ་དངོས་པོ་རྣམས་ཆོས་ཅན། སྐྱེ་བ་
མེད་པར་ཐལ། རང་བཞིན་གྱིས་སྐྱེ་བ་མེད་པའི་ཕྱིར་ཞེ་ན། མ་ཁྱབ་སྟེ། རང་བཞིན་གྱིས་
མེད་པའི་གཟུགས་བརྙན་ལས་རང་བཞིན་གྱིས་མེད་ཅིང་དེའི་རྣམ་པ་ཅན་གྱི་མིག་ཤེས་སྐྱེ་བ་
བཞིན་དུ་རང་བཞིན་གྱིས་སྟོང་པའི་དངོས་པོ་ཐམས་ཅད་རང་དང་རྗེས་སུ་མཐུན་པའི་རྒྱུ་མཚན་
༡ སྡེ་བསྟན། དབུ་མ། འ་ ཤོག ༢༣ ན། འཕྲེང་། ༤
༢ འཇུག་པ། སེམས་བསྐྱེད། ༦ ཚིགས་བཅད། ༣༧

173 བཀྲས་ལྷུན་ཐོས་གླིང་གྲྭ་ཚང་།
ལས་སྐྱེས་པའི་ཕྱིར། དབང་ཤེས་འཁྲུལ་པ་ལ་གཟུགས་བརྙན་དང་སྒྲ་བརྙན་སོགས་སྣང་བ་ནི་
གཟུགས་ཀྱི་སྐྱེ་མཆེད་ཁོ་ན་ཡིན་ལ། རྟོག་མེད་ཡིད་ཀྱི་ཤེས་པ་ལོག་པ་འགའ་ཞིག་ལ་ཁ་
དོག་དབྱིབས་སོགས་སྣང་བ་ནི་ཆོས་ཀྱི་སྐྱེ་མཆེད་ཡིན་ནོ། །འདིར་གསུངས་པའི་བཞི་བརྒྱ་པའི་
འགྲེལ་པ་ ༡ ལས། དངོས་པོ་དངོས་པོ་ཡོད་པར་སྨྲ་བའི་ལྟར་ན་ནི་ཇི་སྲིད་དུ་དངོས་པོ་དེའི་
ཡོད་པ་ཉིད་ཡིན་པ་དེ་སྲིད་དུ་དེ་ལྟར་རང་གི་ངོ་བོ་ཡང་ཡིན་པ་ཉིད་ལ་གང་གི་ཚེ་རང་གི་ངོ་བོ་
དང་བྲལ་བའི་དེའི་ཚེ་དེ་ལ་དངོས་པོ་དེ་རྣམས་ཐམས་ཅད་དུ་མེད་པའི་ཕྱིར་བོང་བུའི་རྭ་དང་འདྲ་
བས་གཉིས་སུ་སྨྲ་བ་ལས་མ་འདས་པའི་ཕྱིར་འདིའི་མངོན་པར་འདོད་པ་ཐམས་ཅད་འགྲིག་
དཀའ་བར་འགྱུར་རོ་ཞེས་སོགས་གསུངས་པའི་དོན་ནི། དངོས་སྨྲ་བ་རྣམས་ཆོས་ཅན།
དངོས་པོ་རང་བཞིན་གྱིས་ཡོད་པར་འདོད་ཅིང་དེ་ཉིད་མེད་པར་འགྱུར་རོ་ཞེས་སྨྲ་བ་མི་འཐད་
པར་ཐལ། དངོས་པོ་རྣམས་ཡོད་ན་རང་བཞིན་གྱིས་ཡོད་པར་འདོད་ཅིང་རང་བཞིན་གྱིས་མེད་
ན་ཡེ་མེད་དུ་འདོད་པས་རྟག་ཆད་ཀྱི་གཡང་སར་ལྷུང་བའི་ཕྱིར།།
༈ གང་ཕྱིར་རང་བཞིན་གྱིས་དེ་མི་དགག་པ། ༢། །ཞེས་སོགས་ཀྱི་སྐབས་སུ་
མཚམས་སྦྱར་གྱི་གཞུང་དོན་བཤད་པ། རྩ་བའི་ཚིག་དོན། འཕྲོས་དོན་དང་གསུམ། དང་པོ་
ནི་རང་འགྲེལ་ ༣ ལས། དེའི་ཕྱིར་དེ་ལྟར་བདེན་པ་གཉིས་ཀར་ཡང་རང་བཞིན་མེད་པས་
རྟག་པ་དང་ཆད་པར་ལྟ་བ་རྒྱང་རིང་དུ་སྤངས་པ་འབའ་ཞིག་དུ་མ་ཟད་ཀྱིས། ལས་རྣམས་
འགགས་ནས་ཡུན་རིང་ལོན་ཡང་ལས་རྣམས་ཀྱི་འབྲས་བུ་དང་འབྲེལ་པ་ནི་ཀུན་གཞིའི་རྣམ་
པར་ཤེས་པའི་རྒྱུན་དང་ཆུད་མི་ཟ་བ་དང་ཐོབ་པ་ལ་སོགས་པར་ཡོངས་སུ་རྟོག་པ་མེད་པར་
ཡང་འཐད་པ་ཡིན་ནོ་ཞེས་སོགས་གསུངས་པ་ཆོས་ཅན། དགོས་པ་ཡོད་དེ། ཀུན་གཞིའི་རྣམ་
༡ སྡེ་བསྟན། དབུ་མ། ཡ། ཤོག ༡༨༠ བ། འཕྲེང་། ༤
༢ འཇུག་པ། སེམས་བསྐྱེད། ༦ ཚིགས་བཅད། ༣༩
༣ སྡེ་བསྟན། དབུ་མ། འ། ཤོག ༢༦༠ ན། འཕྲེང་། ༢

174 དབུ་མ་ཐར་འདོད་དེད་དཔོན།
ཤེས་དང་རང་རིག་དང་རང་རྒྱུད་ཀྱི་གཏན་ཚིགས་གསུམ་འགོག་པའི་ཐུན་མོང་མིན་པའི་
རིགས་པ་དང་། དོན་ཤེས་གཉིས་ཡོད་མེད་མཚུངས་ཤིང་ཉན་རང་ལ་དངོས་པོ་རང་བཞིན་
མེད་པར་རྟོགས་པ་ཡོད་པ་དང་། ཆོས་ཀྱི་བདག་འཛིན་ཉོན་སྒྲིབ་ཏུ་འཇོག་པ་དང་། མིང་རྐྱང་
བཏགས་ཡོད་ཀྱི་ཞིག་པ་དངོས་པོ་ཡིན་པ། དུས་གསུམ་གྱི་རྣམ་གཞག་ཐུན་མོངས་མིན་པ་
རྣམས་ཡོད་དོ་ཞེས་རྟོགས་པའི་དགོས་པ་ཡོད་པའི་ཕྱིར། འདིར་ཊིཀ་ཆེན་ལས་གསུངས་པ་
རྣམས་ཀྱི་དཀའ་གནས་མང་པོ་ཞིག་ནི་གོང་དུ་བཤད་འགའ་ཞིག་ནི་འོག་ཏུ་འཆད་པར་འགྱུར་
བས་འདིར་འཆད་མི་དགོས་ལ། འོན་ཀྱང་འོ་ན་དང་པོར་ཐེག་ཆེན་ལམ་དུ་ཞུགས་པའི་དེ་ཁོ་ན་
ཉིད་ཀྱི་ལྟ་བ་ལེགས་པར་གཏན་ལ་ཕེབས་པ་གཅིག་དང་ཉན་རང་དུ་ལྷུང་བ་གཉིས་གཞི་མཐུན་
སྲིད་པ་ནི་དབུ་མ་པ་གཉིས་ཀས་ཀྱང་འདོད་དགོས་ལ། དེ་ལྟ་ན་དེ་འདྲ་བ་དེ་ཆོས་ཀྱི་བདག་
མེད་སྒོམ་པས་མངོན་དུ་འགྱུར་བ་དང་དེ་ལྟར་མཐོང་ཟིན་སྒོམ་པར་བྱེད་པ་ཞིག་ཀྱང་འདོད་
དགོས་སོ། །དེ་ལྟ་ན་ལམ་དེས་ཆོས་ཀྱི་བདག་འཛིན་ཀུན་བརྟགས་མཐོང་ལམ་ན་སྤོང་བ་དང་།
བདག་འཛིན་ལྷན་སྐྱེས་སྒོམ་ལམ་ནས་ཀྱང་སྤོང་བ་འདོད་དགོས་པས་དངོས་པོ་རང་གི་མཚན་
ཉིད་ཀྱིས་གྲུབ་པར་འཛིན་པའི་དབུ་མ་པའི་ལུགས་ལ་ཡང་ཆོས་ཀྱི་བདག་འཛིན་ལ་ཉོན་མོངས་
ཅན་ཡིན་མ་ཡིན་གཉིས་སུ་འདོད་དམ་སྙམ་ན། འདི་ལ་གསལ་བར་བཤད་པ་མི་སྣང་ཡང་རང་
རྒྱུད་པ་དེ་དག་གིས་ཉན་རང་ལམ་དེ་ལྟར་སྒོམ་པ་ལ་ཆོས་ཀྱི་བདག་འཛིན་མངོན་གྱུར་རེ་ཞིག་
སྤངས་པ་འོང་ཡང་ཚོགས་མཐའ་ཡས་པ་བསགས་པའི་གྲོགས་མེད་པར་ཆོས་ཀྱི་བདག་འཛིན་
གཉིས་པོ་གང་གི་ཡང་ས་བོན་སྤངས་པ་མི་འོང་ཞེས་བཞེད་དགོས་པས་ཤེས་སྒྲིབ་མངོན་གྱུར་
པ་རེ་ཞིག་ལ་སྤངས་པ་ཉན་རང་ལ་སྲིད་ཀྱང་ས་བོན་སྤངས་པ་མི་སྲིད་པར་སྨྲ་དགོས་སོ་ཞེས་
གསུངས་པའི་དོན་ནི། རང་རྒྱུད་པའི་སྐབས་སུ་ཡང་བདེན་འཛིན་མངོན་གྱུར་སྤངས་ཤིང་དེའི་
ས་བོན་མ་སྤངས་པའི་ཉན་རང་དགྲ་བཅོམ་པ་སྲིད་པས་བདེན་འཛིན་ནི་ཤེས་སྒྲིབ་ཡིན་གྱི་ཉོན་

175 བཀྲས་ལྷུན་ཐོས་གླིང་གྲྭ་ཚང་།
སྒྲིབ་མ་ཡིན་ཞེས་པ་ཡིན་ཏེ། དེ་བཞིན་དུ་བདེན་གཉིས་ཀྱི་ཊིཀྐར་རྗེའི་གསུངས་རྒྱུན་རྣམས་
བཀོད་པའི་ཕྱིར།། ༈ གཉིས་པ་ནི། ཁོ་ན་རེ། ལས་འབྲས་ཀྱི་འབྲེལ་པ་མི་འཐད་པར་
ཐལ། ལས་དེ་རང་གི་རྣམ་སྨིན་གྱི་འབྲས་བུའི་སྔ་ལོགས་དེ་མ་ཐག་དུ་མི་གནས་པ་གང་ཞིག།
ལས་འབྲས་ཀྱི་འབྲེལ་པའི་གཞིར་ཀུན་གཞི་དང་ཆུད་མི་ཟ་བ་དང་ཐོབ་པ་དོན་གཞན་དང་རྣམ་
པར་ཤེས་པའི་རྒྱུན་རྣམས་མི་འཐད་པའི་ཕྱིར་སྙམ་ན། སེམས་ཙམ་པ་དང་ཁ་ཆེ་བྱེ་བྲག་ཏུ་སྨྲ་
བ་ལས་གཞན་པའི་བྱེ་བྲག་སྨྲ་བ་ཁ་ཅིག་དང་བྱེ་བྲག་སྨྲ་བའི་ནང་ཚན་ཁ་ཅིག་དང་མཛོད་རྩ་
འགྲེལ་གྱི་རྗེས་སུ་འབྲང་བའི་མདོ་སྡེ་པ་དང་ཁ་ཆེ་བྱེ་བྲག་ཏུ་སྨྲ་བ་རྣམས་གོ་རིམ་བཞིན་རྟགས་
མ་གྲུབ་གྱི་ལན་འདེབས་པར་བྱེད་ལ། རང་ལུགས་ནི་རྩ་ཐལ་ལ་མ་ཁྱབ་སྟེ། རང་གི་རྣམ་སྨིན་
གྱི་འབྲས་བུའི་སྔ་ལོགས་སུ་འགགས་པའི་དགེ་བ་དང་མི་དགེ་བའི་ལས་ལས་དེའི་ཞིག་པ་
འབྱུང་ཞིང་དེ་ལས་ལས་དེ་གཉིས་ཀྱི་འབྲས་བུ་བདེ་སྡུག་རྣམས་འབྱུང་བའི་ཕྱིར། ལས་རྣམས་
རང་བཞིན་གྱིས་མི་འགག་ཅིང་ཐ་སྙད་དུ་འགག་པས་ལས་ཀྱི་ཞིག་པ་དངོས་པོར་འཐད་དེ།
མདོ་ ༡ ལས། མི་ཡི་ཚེ་ཚད་ལོ་བརྒྱ་སྟེ། །དེ་སྲིད་འཚོ་ཞེས་བཤད་མོད་ཀྱི། ། ལོ་ལ་ཕུང་
པོར་སྤུངས་པ་མེད། །བསྒྲུབ་པ་དེ་ཡང་དེ་དང་མཚུངས། །ཟད་པ་མེད་ཅེས་གང་སྨྲ་དང་།
།ལས་ཟད་ཅེས་ནི་གང་སྨྲས་པ། །སྟོང་པའི་ཚུལ་དུ་ཟད་པ་མེད། །ཐ་སྙད་ཚུལ་དུ་ཟད་པར་
བསྟན། །ཞེས་རང་བཞིན་གྱིས་གྲུབ་པའི་ཟད་པ་དང་སྐྱེ་བ་དང་འགག་པ་ལ་སོགས་པ་མེད་
ཀྱང་ཐ་སྙད་དུ་དེ་རྣམས་ཡོད་པས་སྔར་བཤད་པ་བཞིན་འཐད་དོ་ཞེས་པའོ།།
༈ གསུམ་པ་ལ། འགག་པ་རང་བཞིན་གྱིས་མེད་པ་ཀུན་གཞི་ཁས་མི་ལེན་པའི་རྒྱུ་
མཚན་དུ་འགྲོ་ཚུལ། ཀུན་གཞི་ཁས་མི་ལེན་ཀྱང་བག་ཆགས་ཀྱི་བགོ་གཞི་འཇོག་པའོ། །དང་
པོ་ནི། ལས་འབྲས་ཀྱི་འབྲེལ་པའི་ཀུན་གཞི་ཁས་ལེན་པ་མི་རིགས་ཏེ། དགེ་སྡིག་གི་ལས་ཀྱི་
༡ ཞོལ་བཀའ། དཀོན་བརྩེགས། ང་། ཤོག ༡༦༨ ན། འཕྲེང་། ༧

176 ད བུ་མ་ཐར་འདོད་དེད་དཔོན།
ཞིག་པ་དངོས་པོ་ཡིན་པའི་ཕྱིར། གལ་ཏེ་བུམ་པ་ཞིག་པ་ལྟ་བུ་དངོས་པོ་མིན་པར་ཐལ། དེ་
བུམ་པའི་དངོས་པོ་ཡང་མ་ཡིན། གཞན་སྣམ་བུ་སོགས་ཀྱི་དངོས་པོ་ཡང་མ་ཡིན་པའི་ཕྱིར་ཞེ་
ན། མ་ཁྱབ་སྟེ། མིང་རྐྱང་བཏགས་ཡོད་ཀྱི་བུམ་པའི་ཞིག་པ་དངོས་པོར་རིགས་པའི་ཕྱིར།
ཉེར་སྦས་ཀྱི་མཚན་གཞི་མེད་པར་ཐལ། ཉེར་སྦས་ཀྱི་ཕུང་པོ་ལྔ་པོ་རེ་རེ་བ་དང་ཚོགས་པ་
རྣམས་ཉེར་སྤས་ཀྱི་མཚན་གཞི་མ་ཡིན། དེ་ལས་ངོ་བོ་ཐ་དད་པའི་ཉེར་སྦས་ཀྱི་མཚན་གཞི་
མེད་པའི་ཕྱིར། ཉེར་སྦས་ཀྱི་ཕུང་པོ་ལ་བརྟེན་ནས་ཉེར་སྦས་སུ་བཏགས་པ་ཡིན་ནོ་ཞེ་ན་།
འཇིག་རྒྱུའི་དངོས་པོ་ལ་བརྟེན་ནས་སྐྱེས་པའི་དངོས་པོ་འགའ་ཞིག་ཞིག་པའི་དངོས་པོ་ཡིན་ཏེ།
ཞིག་པ་དངོས་པོ་ཡིན་པར་ལུང་རིགས་ཀྱིས་གྲུབ་པའི་ཕྱིར་ཏེ།
ས་བཅུ་པའི་མདོ་ ༡ ལས། སྐྱེ་བའི་རྐྱེན་གྱིས་རྒ་ཤི། ཞེས་དང་ འཆི་བ་ཡང་བྱ་
བ་གཉིས་སུ་ཉེ་བར་གནས་པ་ཡིན་ཏེ། འདུ་བྱེད་འཇིག་པར་ཡང་བྱེད་པ་དང་། ཡོངས་སུ་
མི་ཤེས་པ་ཀུན་མི་འཆད་པའི་རྒྱུ་ཡང་འབྱིན་པའོ་ཞེས་སྐྱེ་བའི་འབྲས་བུར་གྱུར་པའི་རྒ་ཤིས་
དེའི་འབྲས་བུར་གྱུར་པའི་མ་རིག་པ་སྐྱེད་པར་ ༢ གསུངས་པའི་ཕྱིར། དངོས་པོ་འཇིག་པ་
དང་ཞིག་པ་གཉིས་འདུས་བྱས་སུ་མཚུངས་ཏེ། རྩ་ཤེ་ ༣ ལས། དངོས་དང་དངོས་མེད་
འདུས་བྱས་ཡིན་ཅེས་དང་། རིགས་པ་དྲུག་ཅུ་པར ༤། རྒྱུ་ཟད་ཉིད་ལ་ཞི་བ་ནི། །ཟད་ཅེས་བྱ་
བར་དམིགས་པ་སྟེ། །ཞེས་སོགས་བཤད་པའི་ཕྱིར། དེའི་ཡང་དོན་ནི། སྡོང་བུ་སྣུམ་ལྡན་ཟད་
པ་ལས་མར་མེའི་ཟད་པ་འབྱུང་ཞེས་པའོ། །གཉིས་པ་ནི། རང་འགྲེལ་ ༥ ལས། ཐོག་མ་
༡ ཞོལ་བཀའ། ཕལ་ཆེ། ག ཤོག ༡༤༧ བ། འཕྲེང་། ༡
༢ ཞོལ་བཀའ། ཕལ་ཆེ། ག ཤོག ༡༤༦ བ། འཕྲེང༌། ༦
༣ སྡེ་བསྟན། དབུ་མ། ཙ། ཤོག ༡༦ བ། འཕྲེང་། ༦
༤ སྡེ་བསྟན། དབུ་མ། ཙ། ཤོག ༢༡ ན། འཕྲེང་། ༤
༥ སྡེ་བསྟན། དབུ་མ། འ། ཤོག, ༣༤༢ བ། འཕྲེང་། ༤

177 བཀྲས་ལྷུན་ཐོས་གླིང་གྲྭ་ཚང་།
མེད་པའི་འཁོར་བར་དངོས་པོའི་བག་ཆགས་བཞག་པ་ཡོངས་སུ་སྨིན་པ་དངོས་པོ་ལ་མངོན་
པར་ཞེན་པ་ཞེས་དང་གང་གི་སེམས་ཀྱི་རྒྱུད་སྦགས་པར་བྱེད་ཅིང་སྒོ་བར་བྱེད་ལ་རྗེས་སུ་
བགྲོད་པར་བྱེད་པ་དེ་ནི་བག་ཆགས་ཏེ། ཉོན་མོངས་པའི་མུར་ཐུག་པ་གོམས་པ་དང་རྩ་བ་དང་
བག་ཆགས་ཞེས་བྱ་བ་ནི་རྣམ་གྲངས་དག་གོ །དེ་ནི་ཟག་པ་མེད་པའི་ལམ་གྱིས་ཉོན་མོངས་པ་
སྤངས་སུ་ཟིན་ཀྱང་ཉན་ཐོས་དང་རང་སངས་རྒྱས་ཀྱིས་སྤང་བར་མི་ནུས་ཏེ། ཏིལ་མར་དང་མེ་
ཏོག་ལ་སོགས་པ་བསལ་དུ་ཟིན་ཀྱང་བུམ་པ་དང་སྣམ་བུ་ལ་སོགས་པ་རྣམས་ལ་དེ་དང་ཕྲད་
པའི་ཡོན་ཏན་ཕྲ་མོ་དམིགས་པ་བཞིན་ནོ་ཞེས་གསུངས།
， འོ་ན་བག་ཆགས་བགོ་བའི་གཞི་ཇི་ལྟ་བུ་ཞེ་ན། འཇུག་འགྲེལ་ ༡ ལས། སེམས་
ཀྱི་རྒྱུན་བག་ཆགས་ཀྱི་གཞིར་གསུངས་པའི་དོན་ནི། སེམས་ཀྱི་རྒྱུན་ལ་བརྟེན་ནས་བཏགས་
པའི་ང་ཙམ་གྱི་རྒྱུན་བག་ཆགས་ཀྱི་བགོ་བའི་གཞིར་བསྟན་ལ་མཐོང་ལམ་བར་ཆད་མེད་ལམ་
གྱི་དུས་སུ་དེའི་སྤང་བྱ་མཐོང་སྤང་མེད་ཀྱང་སྒོམ་སྤང་གི་བག་ལ་ཉལ་ཡོད་དགོས་ལ། དེའི་
ཚེ་ཡིད་ཀྱི་ཤེས་པ་ནི་གཉིས་སྣང་འཁྲུལ་པའི་བག་ཆགས་ཀྱིས་མ་བསླད་པའི་ཟག་མེད་ཡིན་
པས་དེའི་ངོར་བག་ལ་ཉལ་དེ་གནས་པ་མི་རིགས་ལ་དབང་ཤེས་ཀྱང་དེའི་རྟེན་དུ་མེད་ཅིང་
གཟུགས་ཀྱང་དེའི་རྟེན་དུ་མི་རིགས་ལ་ཀུན་གཞི་ཡང་མི་འདོད་པས་དེའི་རྟེན་མེད་པར་འགྱུར་
རོ་ཞེ་ན། སྐྱོན་མེད་དེ། དེའི་ཚེ་ང་ཙམ་ཞིག་སྒོམ་སྤང་གི་བག་ལ་ཉལ་གྱི་རྟེན་ཡིན་པའི་ཕྱིར་ཏེ།
སྤང་གཉེན་གཞན་ལ་ཡང་དེ་བཞིན་དུ་ཤེས་པར་བྱའོ་ཞེས་གསུངས། ཡང་ཊིཀ་ཆེན་དུ་སྒྲུབ་
བྱེད་ལྷག་མ་ནི་རྒྱས་པར་རྩ་ཤེའི་ཊིཀཱ་ལས་ཤེས་པར་བྱའོ། །ཞེས་གསུངས་པའོ།།
༈ དུས་གསུམ་གྱི་རྣམ་ཞག་འཆད་པར་བྱེད་པ་ལ། བཤད་བྱའི་ལུང་དགོད་པ། ལུང་
གི་དོན་བཤད་པ་གཉིས། དང་པོ་ནི། བཞི་བརྒྱ་པའི་འགྲེལ་པ་༢ ལས། དེ་ལ་མ་འོངས་པ་
༡ སྡེ་བསྟན། དབུ་མ། འ། ཤོག ༣༤༢ བ། འཕྲེང་། ༤ ༢ སྡེ་བསྟན། དབུ་མ། ཡ། ཤོག ༡༧༡ བ། འཕྲེང་། ༦

178 ད བུ་མ་ཐར་འདོད་དེད་དཔོན།
ནི་ད་ལྟར་བའི་དུས་སུ་མ་ཕྱིན་པའོ། །འདས་པ་ནི་དེ་ཉིད་ལས་འདས་པའོ། །ད་ལྟར་བྱུང་བ་ནི་
སྐྱེས་ལ་མ་འགགས་པའོ། །ད་ལྟར་བྱུང་བ་ནི་དེ་ལྟར་དམིགས་པའི་ཕྱིར་གཙོ་བོ་ཡིན་གྱི་དེར་ ་ །
མ་འོངས་པ་དང་བརྒལ་པ་དག་གིས་མ་འོངས་པ་དང་འདས་པའི་དུས་གཉིས་རྣམ་པར་འཇོག་
པ་ནི་གཙོ་བོ་མིན་ནོ་ཞེས་གསུངས་སོ།།
༈ གཉིས་པ་དེ་ལ་གང་དུ་མ་འོངས་ཤིང་གང་ལས་འདས་པས་མ་འོངས་པ་དང་
འདས་པར་འཇོག་པའི་དུས་ནི་ད་ལྟ་བ་སྟེ་དེས་ན་ད་ལྟ་བ་ནི་དུས་ཀྱི་གཙོ་བོ་ཡིན་ལ་གཞན་
གཉིས་མིན་ནོ། དེ་ཡང་མེ་དེ་བུད་ཤིང་གི་དུས་སུ་མ་འོངས་པ་ཡིན་ཏེ། བུད་ཤིང་ད་ལྟར་བའི་
དུས་སུ་མེ་དེ་སྐྱེ་བཞིན་པ་གང་ཞིག །དུས་དེར་མ་ཕྱིན་པ་ཡིན་པའི་ཕྱིར། མེ་དེ་དུ་བའི་དུས་
སུ་འདས་པ་ཡིན་ཏེ། དུས་དེར་སྐྱེས་ཟིན་པ་གང་ཞིག །དུས་དེར་དེ་ཞིག་པའི་ཕྱིར། མེ་དེ་རང་
དུས་སུ་ད་ལྟར་བ་ཡིན་ཏེ། དེ་རང་དུས་སུ་སྐྱེས་ལ་མ་འགགས་པ་ཡིན་པའི་ཕྱིར་ཞེས་པ་ཡིན་
ཏེ། རིགས་པའི་རྒྱ་མཚོ་ ༡ ལས། དེ་ལྟར་གང་དུ་མ་འོངས་པ་ནི་ད་ལྟར་བ་དང་གང་ཞིག་
མ་འོངས་པ་ནི་མྱུ་གུ་ལ་སོགས་པའི་འབྲས་བུ་རྣམས་ཡིན་ཀྱང་འབྲས་བུ་རྣམས་མ་འོངས་པའི་
དུས་སུ་འཇོག་པ་མིན་ནོ་ཞེས་གསུངས་སོ། །དེས་ན་དུས་དེར་སྐྱེས་ཟིན་པ་གང་ཞིག་དུས་དེར་
ཞིག་པ། དུས་དེར་འདས་པའི་དུས་ཀྱི་མཚན་ཉིད། དུས་དེར་རང་གི་རྒྱུ་ལས་སྐྱེ་བཞིན་པ་གང་
ཞིག་དུས་དེར་འབྱུང་རུང་ཙམ་དུ་དམིགས་པ། དུས་དེར་མ་འོངས་པའི་དུས་ཀྱི་མཚན་ཉིད། །
མྱུ་གུ་སྐྱེས་ཟིན་ཞིག་པའི་ཆ། མྱུ་གུའི་འདས་པའི་མཚན་ཉིད། མྱུ་གུ་རང་རྒྱུ་ལས་འབྱུང་
རུང་ཙམ་གྱི་ཆ། མྱུ་གུའི་མ་འོངས་པའི་མཚན་ཉིད། མྱུ་གུ་སྐྱེས་ལ་མ་འགགས་པའི་ཆ། མྱུ་
གུའི་ད་ལྟར་བའི་མཚན་ཉིད། མྱུ་གུ་ཞིག་པ་མྱུ་གུའི་འདས་པ། མྱུ་གུ་སྐྱེ་བཞིན་པ་མྱུ་གུའི་མ་
འོངས་པ། མྱུ་གུ་སྐྱེས་ལ་མ་འགགས་པ། མྱུ་གུའི་ད་ལྟར་བ་ཡིན་ནོ། །དེས་ན་ཆོས་དེ་འདས་
༡ བློ་གླིང་པར། དེབ། ཤོག ༣༤༩ འཕྲེང་། ༧

179 བཀྲས་ལྷུན་ཐོས་གླིང་གྲྭ་ཚང་།
པ་ཡིན་ན། ཆོས་དེའི་དུས་སུ་མ་འོངས་པ་དང་། ཆོས་དེ་ལ་ལྟོས་ནས་མ་འོངས་པ་ཡིན་དགོས་
མྱུ་གུ་ཞིག་པ་དེ་ཉིད་མྱུ་གུའི་དུས་སུ་མ་འོངས་པ་དང་མྱུ་གུ་ལ་ལྟོས་ཏེ་མ་འོངས་པ་ཡིན་
ཏེ། 
པའི་ཕྱིར། ཆོས་དེའི་མ་འོངས་པ་ཡིན་ན། ཆོས་དེའི་དུས་སུ་འདས་པ་དང་ཆོས་དེ་ལ་ལྟོས་ཏེ་
མྱུ་གུའི་སྐྱེ་བཞིན་པ་མྱུ་གུའི་དུས་སུ་འདས་པ་དང་མྱུ་གུ་ལ་ལྟོས་ཏེ་
འདས་པ་ཡིན་དགོས་ཏེ། 
མྱུ་གུ་སྐྱེ་བཞིན་པ་ས་བོན་གྱི་དུས་ན་ཡོད་པའི་ཕྱིར་མྱུ་གུའི་དུས་ན་
འདས་པ་ཡིན་པའི་ཕྱིར། 
མྱུ་གུ་སྐྱེ་བའི་བྱ་བ་ས་བོན་གྱི་དུས་ན་ཡོད་མྱུ་གུའི་དུས་ན་མེད་པའི་ཕྱིར། མྱུ་གུ་སྐྱེ་
མེད་དེ། 
བའི་བྱ་བ་དང་ས་བོན་འགག་པའི་བྱ་བ་དུས་མཉམ། མྱུ་གུ་སྐྱེ་བ་ལ་མངོན་དུ་ཕྱོགས་པ་དང་ས་
བོན་འགག་པ་ལ་མངོན་དུ་ཕྱོགས་པ་དུས་མཉམ་པའི་ཕྱིར་ཏེ། མྱུ་གུ་སྐྱེས་པ་དང་ས་བོན་
འགགས་པ་དུས་མཉམ་པའི་ཕྱིར་ཏེ། ས་ལུ་ལྗང་པའི་མདོ་ ༡ ལས། སྲང་མདའི་མཐོ་
དམན་གྱི་ཚུལ་དུ་སྐད་ཅིག་གང་ཁོ་ན་ལས་ས་བོན་འགག་པ་དེ་ཉིད་ལ་མྱུ་གུ་སྐྱེའོ་ཞེས་གསུངས་
ཤིང་འདིར་ཡང་། གལ་ཏེ་སྐྱེ་བཞིན་པ་དེ་སྐྱེ་ལ་ཕྱོགས་པས་ཡོད་མིན་ཞིང་ ། །ཞེས་སོགས་
སྐྱེ་བ་འདི་ནི་བྱེད་པོ་མེད་པར་རིགས་པའི་ངོ་བོའང་མིན་ཞེས་གསུངས་ཤིང་། འགྲེལ་
དང༌། 
ཅིག་ཅར་དུ་བརྟེན་ནས་འབྱུང་བ་ན་བཏགས་པར་གྲུབ་པ་སྒྱུ་མ་ལྟ་བུ་ཡོངས་སུ་
པར ། 
གསལ་བར་བྱ་བའི་ཕྱིར་ཞེས་སོགས་གསུངས་ཤིང་དེ་ལ་སྐྱེ་བ་འདོད་ཕྱིན་ཆད་རྒྱུ་འགོག་པ་
དང་འབྲས་བུ་སྐྱེ་བ་ལ་མངོན་དུ་ཕྱོགས་པ་གཉིས་དུས་མཉམ་པ་གཅིག་དགོས་སོ་ཞེས་ཊིཀ་
ཆེན་གཉིས་ཀ་ལས་གསུངས་པའི་ཕྱིར་རོ། །སྣང་བ་དེ་རང་གི་རྒྱུ་དུས་སུ་སྐྱེ་བ་དང་སྐྱེ་བཞིན་
པ་ཡིན་ཏེ། སྣང་བ་སྐྱེ་བཞིན་པའི་དུས་སུ་སྣང་བ་མེད་ཅིང་མུན་པ་ཡོད་པའི་ཕྱིར་ཏེ། སྣང་བ་
སྐྱེ་བཞིན་པ་དང་མུན་པ་འགག་བཞིན་པ་དུས་མཉམ་པའི་ཕྱིར་ཏེ། སྣང་མུན་དུས་ཀྱི་ལྷན་ཅིག་
༡ སྡེ་བཀའ། མདོ་སྡེ། ཚ། ཤོག ༡༢༢ བ། འཕྲེང་། ༣
༢ འཇུག་པ། སེམས་བསྐྱེད། ༦ ཚིགས་བཅད། ༡༩
༣ སྡེ་བསྟན། དབུ་མ། འ། འཇུག་པ་རང་འགྲེལ། ཤོག ༥༡ བ། འཕྲེང་། ༣

180 _ དབུ་མ་ཐར་འདོད་དེད་དཔོན།
མི་གནས་འགལ་ཡིན་པའི་ཕྱིར་ཏེ། བཅོམ་ལྡན་འདས་ཀྱི་མདོ་ལས། ཉི་མའི་དཀྱིལ་འཁོར་
མངོན་པར་ཤར་བའི་ཚེ་མུན་པའི་གནས་མེད་ཅིང་སྐབས་མེད་དོ་ཞེས་དང་། ཀུན་བཏུས་ལས་
ཀྱང་། དཔེར་ན་སྣང་བ་དང་མུན་པ་སྐྱེ་བ་དང་འགག་པ་བཞིན་ཞེས་གསུངས་ཤིང་། ཊིཀ་ཆེན་
རིགས་པའི་རྒྱ་མཚོ་ ༡ ལས། ཐ་སྙད་དུ་མར་མེས་མུན་པ་སེལ་བར་འདོད་པ་ལ་ཡང་མར་
མེ་སྐྱེ་བཞིན་པ་དང་མུན་པ་གཉིས་ཕྲད་པ་དགོས་མོད་ཀྱང་མར་མེ་སྐྱེ་བཞིན་པའི་དུས་ན་མར་མེ་
མེད་པས་མུན་པ་དང་ཕྲད་མི་དགོས་སོ་ཞེས་གསུངས་པའི་ཕྱིར། མྱུ་གུ་ཞིག་པ་མྱུ་གུ་ལ་
ལྟོས་ཏེ་མ་འོངས་པ། མྱུ་གུ་སྐྱེ་བཞིན་པ་མྱུ་གུ་ལ་ལྟོས་ཏེ་འདས་པ་ཡིན་ཏེ། ས་སྨྱུག་རྒྱུ་འབྲས་
གང་ཞིག །ཁ་སང་གི་ལམ་དེ་དེ་རིང་གི་ལམ་ལ་ལྟོས་ཏེ་འདས་པ། སང་གི་ལམ་དེ་དེ་རིང་
གི་ལམ་ལ་ལྟོས་ཏེ་འོངས་པ་ཡིན་པའི་ཕྱིར་ཏེ། ཁ་སང་གི་ལམ་དེ་དེ་རིང་གི་ལམ་ལ་ལྟོས་ཏེ་
འགྲོ་བའི་བྱ་བ་འགགས་པ། སང་གི་ལམ་དེ་དེ་རིང་གི་ལམ་ལ་ལྟོས་ཏེ་འགྲོ་བའི་བྱ་བ་མ་སྐྱེས་
པ་ཡིན་པའི་ཕྱིར་ཏེ། རྩ་ཤེར ། རེ་ཞིག་སོང་ལ་མི་འགྲོ་སྟེ། །མ་སོང་བ་ལ་འགྲོ་བ་མེད།
།སོང་དང་མ་སོང་མ་གཏོགས་པར། །གོམ་པ་ཞེས་པར་མི་འགྱུར་རོ། །ཞེས་སོགས་
གསུངས་པའི་ཕྱིར། རྒྱས་པར་ནི་དེའི་ཐད་ཀྱི་ཊིཀ་ཆེན་ལས་ཤེས་པར་བྱའོ། །མི་དགེ་བའི་
ལས་ཀྱི་བག་ཆགས་མི་དགེ་བ་དགེ་བའི་ལས་ཀྱི་བག་ཆགས་དགེ་བ་ཡིན་པ་འདྲ་སྟེ། དེ་ལྟར་
བྱས་ན་མི་དགེ་བའི་ལས་ཀྱི་བག་ཆགས་སྤངས་པའི་ཐེག་དམན་དགྲ་བཅོམ་སྲིད་པས་ཐེག་
དམན་དགྲ་བཅོམ་གྱིས་སྤངས་པའི་ཤེས་སྒྲིབ་ཡོད་པར་ཐལ། དེས་སྤངས་པའི་མི་དགེ་བའི་
ལས་ཀྱི་བག་ཆགས་ཡོད། མི་དགེ་བའི་ལས་ཀྱི་བག་ཆགས་དང་ཤེས་སྒྲིབ་ཀྱི་གཞི་མཐུན་
ཡོད་པའི་ཕྱིར། ཕྱི་མ་གྲུབ་སྟེ། མི་དགེ་བའི་བག་ཆགས་དང་ཤེས་སྒྲིབ་ཀྱི་གཞི་མཐུན་ཡོད་
༡ ཝར་ཎ་པར། དེབ། ཤོག ༦༣ འཕྲེང་། ༡༩
༢ སྡེ་བསྟན། དབུ་མ། ཙ། ཤོག ༢ བ་ འཕྲེང་། ༡

181. བཀྲས་ལྷུན་ཐོས་གླིང་གྲྭ་ཚང་།
པའི་ཕྱིར་ཏེ། ཁོང་ཁྲོའི་བག་ཆགས་དང་ཤེས་སྒྲིབ་གྱི་གཞི་མཐུན་ཡོད་པའི་ཕྱིར་ཏེ། ཉོན་
མོངས་པའི་བག་ཆགས་དང་ཤེས་སྒྲིབ་ཀྱི་གཞི་ཐུན་ཡོད་པའི་ཕྱིར་སྙམ་དུ་སེམས་སོ །
༈ རྨི་ལམ་རྨིས་པའི་ཡུལ་དག་མཐོང་ནས་ནི ༡ །ཞེས་སོགས་ཀྱི་སྐབས་སུ།
རང་གི་རྣམ་སྨིན་གྱི་ལས་ཀྱི་འབྲས་བུའི་དུས་ན་འགགས་པའི་དགེ་སྡིག་གི་ལས་ལས་དེའི་
འབྲས་བུར་གྱུར་པའི་བདེ་སྡུག་འབྱུང་བ་ཡོད་དེ། ཉིན་བར་གྱི་དུས་སུ་འགགས་པའི་རྨི་ལམ་
གྱི་བུད་མེད་ལ་དམིགས་ནས་ཆགས་པ་དྲག་པོ་སྐྱེ་བ་ཡོད་པའི་ཕྱིར་ཏེ། སྲིད་པ་འཕོ་བའི་
མདོ་ ༢ ལས། རྒྱལ་པོ་ཆེན་པོ་འདི་ལྟ་སྟེ་དཔེར་ན་མི་ཞིག་ཉལ་བའི་རྨི་ལམ་ན་ཡུལ་གྱི་
བུད་མེད་བཟང་མོ་དང་ལྷན་ཅིག་སྤྱོད་པར་རྨིས་ལ་དེ་ཉལ་བ་ལས་སད་ནས་ཡུལ་གྱི་བུད་མེད་
བཟང་མོ་དྲན་ན། རྒྱལ་པོ་ཆེན་པོ་འདི་ཇི་སྙམ་དུ་སེམས། འོ་ན་གང་རྨི་ལམ་གྱི་ཡུལ་གྱི་བུད་
མེད་བཟང་མོ་དང་ལྷན་ཅིག་ཡོངས་སུ་སྤྱོད་པར་རྨིས་ལ་དེ་ཉལ་བ་ལས་སད་ནས་ཡུལ་གྱི་བུད་
མེད་བཟང་མོ་དེ་དྲན་པའི་མི་དེ་ཅི་མཁས་པའི་རང་བཞིན་ཅན་ཡིན་ནམ། གསོལ་པ་བཅོམ་ལྡན་
འདས་དེ་ནི་མ་ལགས་ཏེ། དེ་ཅིའི་སླད་དུ་ཞེ་ན། བཅོམ་ལྡན་འདས་རྨི་ལམ་གྱི་བུད་མེད་བཟང་
མོ་ཡང་མ་མཆིས་ཤིང་མི་དམིགས་པ་ལགས་ན་དེ་དང་ཡོངས་སུ་སྤྱོད་པ་ལྟ་ག་ལ་མཆིས་ཏེ།
འདི་ལྟར་མི་དེ་ནི་ཕོངས་ཤིང་དུབ་པའི་སྐལ་བ་ཅན་དུ་འགྱུར་ལགས་སོ་ཞེས་དྲངས་པ་ནི་དཔེ་
སྟོན་པའོ། །དེ་དོན་དང་སྦྱོར་བ་ནི་། རྒྱལ་པོ་ཆེན་པོ་དེ་བཞིན་དུ་བྱིས་པ་སོ་སོའི་སྐྱེ་བོ་ཐོས་པ་
དང་མི་ལྡན་པ་ཡང་མིག་གིས་གཟུགས་རྣམས་མཐོང་ནས་ཡིད་བདེ་བར་འགྱུར་བའི་གཟུགས་
རྣམས་ལ་མངོན་པར་ཞེན་ཏེ། མངོན་པར་ཞེན་པར་གྱུར་ནས་ཆགས་པ་སྐྱེད་པར་བྱེད་དོ།
།ཆགས་ནས་འདོད་ཆགས་ལས་བྱུང་བ་དང་ཞེས་སྡང་ལས་བྱུང་བོ་དང་གཏི་མུག་ལས་
༡ འཇུག་པ། སེམས་བསྐྱེད། ༦ ཚིགས་བཅད། ༢༩
༢ ཞོལ་བཀའ། མདོ་སྡེ། ཙ། ཤོག ༢༨༥ ན། འཕྲེང་། ༡

， 182 དབུ་མ་ཐར་འདོད་དེད་དཔོན།
བྱུང་བའི་ལུས་དང་ངག་དང་ཡིད་ཀྱི་ལས་མངོན་པར་འདུ་བྱེད་དོ། །ལས་དེ་མངོན་པར་འདུ་
བྱས་པར་གྱུར་ན་འགག་གོ །འགགས་པ་ན་ཤར་ཕྱོགས་སུ་བརྟེན་ཏེ་གནས་པ་མིན་པ་ནས་
ཕྱོགས་མཚམས་རྣམས་སུ་མིན་ནོ་ཞེས་པའི་བར་དང་ཞེས་གསུངས་ཏེ། ཐོས་པ་དང་མི་ལྡན་
པ་ནི་དེ་ཁོ་ན་ཉིད་སྟོན་པ་ཐོས་པ་ལས་དེ་ཁོ་ན་ཉིད་རྟོགས་པ་མེད་པའོ། །མངོན་པར་ཞེན་པ་ནི་
བདེན་ཞེན་ནོ། ཆགས་པ་ལས་བྱུང་བའི་ལས་གསུམ་ལ་ནི་དགེ་མི་དགེའི་ལས་གཉིས་ཀ་དང་།
ཞེ་སྡང་ལས་བྱུང་བའི་ལས་ནི་མི་དགེ་བ་དང་། གཏི་མུག་ལས་བྱུང་བ་ལ་ཡང་ལས་གཉིས་ཀ་
གསོག་པ་ཡོད་དོ་ཞེས་སོགས་གསུངས་ལ་ཞིབ་ཏུ་ཊིཀ་ཆེན་ལས་ཤེས་པར་བྱའོ།།
༈ ཀུན་གཞི་ཡོད་ཅིང་གང་ཟག་ཉིད་ཡོད་ལ ༡། །ཞེས་སོགས་ཀྱི་སྐབས་སུ། ཁོ་
ན་རེ། ཀུན་གཞི་མེད་ན་ལས་འབྲས་ཀྱི་འབྲེལ་པའི་རྣམ་གཞག་མི་འཐད་པར་ཐལ། ལེན་
པའི་རྣམ་པར་ཤེས་པ་ཟབ་ཅིང་ཕྲ། ། ས་བོན་ཐམས་ཅད་ཆུ་བོའི་རྒྱུན་བཞིན་འབབ། །བདག་ཏུ་
རྟོག་པར་གྱུར་ན་མི་རུང་ཞེས། །དེ་ནི་བྱིས་པ་རྣམས་ལ་ངས་མ་བསྟན ། །ཞེས་སོགས་
འབྱུང་བའི་ཕྱིར་སྙམ་ན། མ་ཁྱབ་སྟེ། ཀུན་གཞི་ཡོད་པར་སྟོན་པའི་མདོ་རྣམས་ནི་སྒྲ་ཇི་བཞིན་
པ་མིན་པའི་དྲང་དོན་དགོངས་པ་ཅན་ཡིན་པའི་ཕྱིར། དེའི་དགོངས་གཞི་ཡོད་དེ། ཁམས་བདེ་
བར་གཤེགས་པའི་སྙིང་པོ་ལྟ་བུ་དེའི་དགོངས་གཞི་ཡིན་པའི་ཕྱིར། དཔེར་ན། གཞན་སྡེ་
འགའ་ཞིག་བསྟན་པ་ལ་གཞུག་པའི་ཕྱིར་དུ་གང་ཟག་གི་བདག་ཡོད་པར་སྟོན་པའི་མདོ་དང་།
རང་སྡེ་འགའ་ཞིག་ཐེག་ཆེན་ལ་ཁ་དྲང་བའི་ཕྱིར་དུ་དེ་རྣམས་ཀྱི་ཕུང་པོ་བདེན་གྲུབ་ཡོད་པར་
སྟོན་པའི་མདོ་བཞིན་ཏེ། རང་འགྲེལ་ ༣ ལས། དངོས་པོ་ཐམས་ཅད་ཀྱི་རང་བཞིན་རྗེས་སུ་
ཞུགས་པའི་ཕྱིར་སྟོང་པ་ཉིད་ཁོ་ན་ལ་ཀུན་གཞིའི་རྣམ་པར་ཤེས་པའི་སྒྲས་བསྟན་པར་རིག་པར་
༡ འཇུག་པ། སེམས་བསྐྱེད། ༦ ཚིགས་བཅད། ༤༣
༢ སྡེ་བཀའ། མདོ་སྡེ། ཅ། དགོངས་པ་ངེས་འགྲེལ་གྱི་ལེའུ་ ༥ ཤོག ༡༣ བ་ འཕྲེང་། ༧
༣ སྡེ་བསྟན། དབུ་མ། འ། ཤོག ༦༡ བ། འཕྲེང་། ༧

183 བཀྲས་ལྷུན་ཐོས་གླིང་གྲྭ་ཚང་།
བྱའོ། །ཀུན་གཞིའི་རྣམ་པར་ཤེས་པ་འབའ་ཞིག་ཡོད་པར་མ་ཟད་ཀྱི་གང་ཟག་ཀྱང་ཡོད་དེ།
དེས་འདུལ་བའི་སྐྱེ་བོ་ལ་དེ་ཡོད་པ་ཉིད་དུ་བསྟན་པས་རྗེས་སུ་འཛིན་པའི་ཕྱིར་རོ། །ཇི་སྐད་དུ་
དགེ་སློང་དག་ཕུང་པོ་ལྔ་ནི་ཁུར་རོ། །ཁུར་འཁུར་བ་ནི་གང་ཟག་གོ་ ༡ ཞེས་གསུངས་པ་ལྟ་
བུའོ། ཁ་ཅིག་ལ་ནི་ཕུང་པོ་ཙམ་ཞིག་བསྟན་པར་མཛད་དེ། སེམས་ཅན་ཞེས་བྱ་བའམ་ཡིད་
ཅེས་བྱ་བའམ་རྣམ་པར་ཤེས་པ་ཞེས་བྱ་བ་དེ་ནི་དུས་རིང་པོར་དད་པ་དང་ཚུལ་ཁྲིམས་ལ་
སོགས་པས་ཡོངས་སུ་བགོས་ཤིང་གོང་དུ་འགྲོ་བ་ན་ཕྱི་མ་ལ་མཐོ་རིས་སུ་འགྲོ་བར་འགྱུར་རོ་
ཞེས་གང་བཤད་པ་ཡིན་ནོ། །འདི་དག་ཐམས་ཅད་ནི་དགོངས་པའི་དབང་གིས་གསུངས་པ་
ཡིན་ནོ། །འདིར་དགོངས་པ་གང་ཞིག་ཡིན་ཞེ་ན། བརྗོད་པར་བྱ་སྟེ། ཀུན་གཞི་ཡོད་ཅིང་གང་
ཟག་ཉིད་ཡོད་ལ། །ཞེས་གསུངས་པའི་ཕྱིར། ཀུན་གཞི་ཡོད་པར་བསྟན་པ་ལ་དགོས་པ་ཡོད་
དེ། ཡུན་རིང་པོར་མུ་སྟེགས་ཀྱི་ལྟ་བ་ལ་གོམས་པར་བྱས་པ་རྣམས་ཆོས་ཉིད་ཟབ་མོ་ལ་ཁ་
དྲང་བར་བྱ་བའི་ཆེད་ཡིན་པའི་ཕྱིར་ཏེ། གདུལ་བྱ་འགའ་ཞིག་ཡུན་རིང་པོར་མུ་སྟེགས་ཀྱི་ལྟ་
བ་ལ་གོམས་པར་བྱས་པས་ཆོས་ཉིད་ཟབ་མོ་ལ་འཇུག་པར་མི་ནུས་ཤིང་བདག་མེད་འབྱུང་བར་
མི་འགྱུར་རོ་ཞེས་ཇི་སྐད་བསྟན་པའི་ཆོས་ཉིད་ཐོས་ནས་སྐྲག་པ་ཐོག་མ་ཁོ་ནར་སྟོན་པའི་ཉེ་བར་
བསྟན་པ་ལ་གཡང་ས་དང་འདྲ་བར་སེམས་པས་དེ་དག་ལས་རྒྱབ་ཀྱི་ཕྱོགས་པས་དོན་ཆེན་པོ་
སྒྲུབ་པར་མི་འགྱུར་རོ། ། ཆེས་ཐོག་མ་ཁོ་ནར་ཀུན་གཞིའི་རྣམ་པར་ཤེས་པ་ལ་སོགས་པ་བསྟན་
པས་ནི། མུ་སྟེགས་ཀྱི་ལུགས་བསལ་ནས་དེ་དག་དོན་ཆེན་པོ་འདྲེན་པར་འགྱུར་ཞིང་ཕྱིས་ནས་
གསུང་རབ་ཀྱི་དོན་ཕྱིན་ཅི་མ་ལོག་པར་རིག་པ་རྣམས་རང་ཉིད་ཀྱིས་དེ་དག་སྤོང་བར་འགྱུར་
བས་ཡོན་ཏན་ཁོ་ན་འབྱུང་གི་སྐྱོན་མ་ཡིན་ཏེ། ཇི་སྐད་དུ་འཕགས་པ་ལྷས ། གང་ཞིག་གང་
༡ སྡེ་བསྟན། དབུ་མ། འ། འཇུག་པ་རང་འགྲེལ། ཤོག ༢༦༢ ན། འཕྲེང་། ༡
༢ སྡེ་བསྟན། དབུ་མ། ཚ། བཞི་བརྒྱ་པ། ཤོག ༦ བ། འཕྲེང་། ༡

184 དབུ་མ་ཐར་འདོད་དེད་དཔོན།
གང་ལ་དགའ་བ། །དེ་ལ་དེ་དེ་སྔར་བཤད་བྱ། །ཉམས་པར་གྱུར་པ་དམ་ཆོས་ཀྱི། །སྣོད་ནི་
ཅིས་ཀྱང་མ་ཡིན་ནོ། །ཞེས་གསུངས་པའི་ཕྱིར། དངོས་ལ་གནོད་བྱེད་ཡོད་དེ། དབང་ཕྱུག་
རྟག་པ་འཇིག་རྟེན་གྱི་བྱེད་པོར་འདོད་པ་དང་ཀུན་གཞིའི་རྣམ་པར་ཤེས་པ་སྣོད་བཅུད་ཀྱི་དངོས་
པོ་ཀུན་གྱི་བྱེད་པ་པོར་འདོད་པ་མཚུངས་པའི་ཕྱིར། ཇི་ལྟར་རླུང་གིས་བསྐུལ་བའི་རྒྱ་མཚོ་ནི།
།ཆེ་ལས་ ” ཞེས་སོགས་ཀྱི་རང་འགྲེལ་ལས ༢ ། དཔེར་ན་དབང་ཕྱུག་ལ་སོགས་པ་འགྲོ་
བའི་རྒྱུར་སྨྲ་བ་རྣམས། བ་ནི་བ་སྦྲ་རྣམས་ཀྱི་རྒྱུ། །ཆུ་ཤེལ་ཆུ་རྣམས་ཀྱི་བཞིན་དང་། །པྤཀའི་
ཡལ་ག་རྣམས་ཀྱི་ལྟར། །དེ་ནི་ལུས་ཅན་རྣམས་ཀྱི་རྒྱུ། །ཞེས་དབང་ཕྱུག་ལ་སོགས་པ་འགྲོ་
བའི་བྱེད་པ་པོ་ཉིད་དུ་སྨྲ་བར་བྱེད་པ་དེ་བཞིན་དུ། ཀུན་གཞི་སྨྲ་བ་རྣམས་ཀྱང་ཀུན་གཞིའི་རྣམ་
པར་ཤེས་པ་དངོས་པོ་མཐའ་དག་གི་དམིགས་པའི་ས་བོན་གྱི་རྟེན་ཉིད་ཀྱི་ས་བོན་ཐམས་ཅད་
པར་སྨྲ་བརབྱེད་དོ། གང་དབང་ཕྱུག་རྟག་ལ་ཀུན་གཞིའི་རྣམ་པར་ཤེས་པ་ནི་མི་རྟག་གོ་ཞེས་བྱ་
བ་འདི་ནི་ཁྱད་པར་རོ་ཞེས་གསུངས་པའི་ཕྱིར། ཀུན་གཞི་རྣམ་པར་ཤེས་པ་ཡོད་པ་མ་ཡིན་ཏེ།
ལང་ཀཱར་གཤེགས་པ་ ༣ ལས། རང་བཞིན་མེད་ཅིང་རྣམ་རིག་མེད། །ཀུན་གཞི་མེད་ཅིང་
དངོས་མེད་ན། །བྱིས་པ་ངན་པ་རྟོག་གེ་པ། །རོ་དང་འདྲ་བས་འདི་དག་བརྟགས། །ཞེས་
སོགས་གསུངས་པའི་ཕྱིར། གཞན་ཡང་། ཀུན་གཞིའི་རྣམ་པར་ཤེས་པ་མེད་པར་ཐལ། ཐོག་
མ་མེད་པའི་དུས་ཀྱི་ཁམས་ཞེས་སོགས་ཀྱིས་སེམས་ཅན་གྱི་རྒྱུད་ལ་ཁམས་བདེ་བར་གཤེགས་
པའི་སྙིང་པོ་ཡོད་པར་གྲུབ་ཀུན་གཞི་ཡོད་པར་མ་གྲུབ་པའི་ཕྱིར་རོ། །རྒྱུད་བླ་མའི་འགྲེལ་པ་
༤ ལས། སེམས་ཅན་ལ་དེ་བཞིན་གཤེགས་པའི་ཁམས་གྲུབ་པ་སྙིང་པོར་གྱུར་པ་ཡོད་མོད་
༡ འཇུག་པ། སེམས་བསྐྱེད། ༦ ཚིགས་བཅད། ༤༦
༢ ཞོལ་བཀའ། མདོ་སྡེ། ཅ། ཤོག ༡༩༤ བ། འཕྲེང༌། ༦
༢ སྡེ་བསྟན། སེམས་ཙམ། ཕི། ཤོག ༡༡༡ བ། འཕྲེང་། ༦
༤ སྡེ་བསྟན། རྒྱུད། ང་། ཤོག ༣༩ བ། འཕྲེང༌། ༤

185 བཀྲས་ལྷུན་ཐོས་གླིང་གྲྭ་ཚང་།
ཀྱི། སེམས་ཅན་དེ་དག་གིས་ཤེས་པ་མ་ཡིན་ནོ་ཞེས་བྱ་བའོ། དེ་སྐད་དུ་ཐོག་མ་མེད་པའི་དུས་
ཀྱི་ཁམས། །ཆོས་རྣམས་ཀུན་གྱི་གནས་ཡིན་ཏེ། །དེ་ཡོད་པས་ན་འགྲོ་ཀུན་དང་། །མྱ་ངན་
འདས་པ་ཐོབ་པར་འགྱུར། ཞེས་སེམས་ཅན་ཐམས་ཅད་ལ་ཆོས་ཉིད་ཀྱི་རིགས་ཡོད་པའི་སྒྲུབ་
བྱེད་དུ་དྲངས་པའི་ཕྱིར། མདོ་འདིས་ཀུན་གཞི་བསྟན་པར་ཐལ། དེ་ལྟར་ས་སྡེ་ལས་བཤད་
པའི་ཕྱིར་ཞེ་ན། གཞན་དབང་བདེན་པར་གྲུབ་པར་ཐལ། དེ་ལྟར་ས་སྡེ་ལས་བཤད་པའི་ཕྱིར།
གཞན་ཡང་ཀུན་གཞི་མེད་དེ། རྒྱན་སྟུག་པོ་བཀོད་པའི་མདོ་ ༡ ལས། ། ས་རྣམས་སྣ་ཚོགས་
ཀུན་གཞི་སྟེ། །བདེ་གཤེགས་སྙིང་པོ་དགེ་བའང་དེ། །སྙིང་པོ་དེ་ལ་ཀུན་གཞིའི་སྒྲས། །དེ་
བཞིན་གཤེགས་རྣམས་སྟོན་པར་མཛད། ། སྙིང་པོ་ཀུན་གཞིར་བསྒྲགས་པ་ཡང་། །བློ་ཞན་
རྣམས་ཀྱིས་མི་རྟོགས་སོ། །ཞེས་འབྱུང་བའི་ཕྱིར། ཀུན་གཞི་ཡོད་པར་ཐལ། བྱང་ཆུབ་
སེམས་འགྲེལ་ ༢ ལས། ཇི་ལྟར་ཁབ་ལེན་དང་ཉེ་བས། །ལྕགས་ནི་མྱུར་དུ་ཡོངས་སུ་
འཁོར། །དེ་ལ་སེམས་ནི་ཡོད་མིན་ཏེ། །སེམས་དང་ལྡན་བཞིན་སྣང་བར་འགྱུར། །དེ་བཞིན་
ཀུན་གཞི་རྣམ་ཤེས་ནི། །བདེན་མིན་བདེན་པ་བཞིན་དུ་ནི། །གང་ཚེ་འགྲོ་འོང་སྣང་བར་འགྱུར།
།དེ་ཚེ་སྲིད་པ་འཛིན་པར་བྱེད། །ཇི་ལྟར་རྒྱ་མཚོ་ལ་ནི་ཤིང་། །སེམས་ནི་མེད་ཀྱང་གཡོ་བར་
འགྱུར། །དེ་བཞིན་ཀུན་གཞི་རྣམ་ཤེས་ནི། །ལུས་ལ་བརྟེན་ནས་གཡོ་བ་ཡིན། - །ཞེས་
གསུངས་པའི་ཕྱིར་ཞེ་ན། མ་ཁྱབ་སྟེ། ཡིད་ཀྱི་རྣམ་པར་ཤེས་པ་ལ་ཀུན་གཞིའི་སྒྲས་བསྟན་
ཅིང་བདེན་པར་མེད་ཀྱང་བདེན་གྲུབ་སྣང་བའི་སྒོ་ནས་སྲིད་པ་འཛིན་པ་སོགས་བྱེད་པར་བསྟན་
པ་ཙམ་ཡིན་པའི་ཕྱིར། དཔེར་ན་ལྕགས་དང་ཤིང་ལ་སེམས་མེད་ཀྱང་འགྲོ་འོང་གི་བྱ་བ་དང་
ལྡན་པའི་སེམས་ལྡན་དུ་སྣང་བ་བཞིན་ནོ། ཕྱི་རོལ་གྱི་དོན་མེད་པར་ཐལ། ཀུན་གཞིའི་རྣམ་
༡ སྡེ་བཀའ། མདོ་སྡེ། ཆ། ཤོག ༥༥ བ། འཕྲེང་། ༡
༢ སྡེ་བསྟན། རྒྱུད། ང་། ཤོག ༣༩ བ། འཕྲེང་། ༧

186 _ དབུ་མ་ཐར་འདོད་དེད་དཔོན།
ཤེས་ཡོད་པའི་ཕྱིར། ཁྱབ་སྟེ། དེ་ལ་ཀུན་གཞི་རྣམ་ཤེས་ནི། །རྣམ་སྨིན་ས་བོན་ཐམས་ཅད་པ། །
།ཞེས་སོགས་གསུངས་པའི་ཕྱིར། འདོད་མི་ནུས་ཏེ། བྱང་ཆུབ་སེམས་འགྲེལ་ ༡ ལས།
ཤེས་པས་ཤེས་བྱ་རྟོགས་པ་སྟེ། །ཤེས་བྱ་མེད་པར་ཤེས་པ་མེད། དེ་ལྟ་བས་ན་རིག་བྱ་དང་།
རིག་བྱེད་མེད་ཅེས་ཅིས་མི་འདོད། ཅེས་ཕྱིའི་ཤེས་བྱ་དང་ནང་གི་ཤེས་པ་ཡོད་མེད་མཚུངས་
པར་གསུངས་པའི་ཕྱིར། ཀུན་གཞི་ཡོད་པར་ཐལ། ཡེ་ཤེས་རྡོ་རྗེ་ཀུན་བཏུས་ལས་རྣམ་ཤེས་
ཚོགས་བརྒྱད་ཀྱི་དག་པ་སྦྱང་བའི་ཕྱིར། ཞེ་ན་མ་ཁྱབ་པར་ཐལ། ཡིད་ཀྱི་རྣམ་པར་ཤེས་པ་ལ་
ཀུན་གཞི་རྣམ་པར་ཤེས་པ་དང་ཉིང་མཚམས་སྦྱར་མ་ཐག་པའི་རྣམ་ཤེས་ཉོན་མོངས་ཅན་ལ་
ཉོན་ཡིད་དུ་གསུངས་པའི་ཕྱིར། དེ་ལྟར་དུ་དེའི་དགོངས་འགྲེལ་གྱི་མཁས་པ་རྣམས་ཀྱིས་
གསུངས་པ་དེ་སྒྲ་ཇི་བཞིན་པར་རིགས་པའི་ཕྱིར། ཡིད་ཀྱི་སེམས་ལ་ཀུན་གཞིར་བསྟན་པའི་རྒྱུ་
མཚན་ཡོད་དེ། འདི་ལ་བརྟེན་ནས་འཁོར་འདས་ཀྱི་སྐྱོན་ཡོན་ཀུན་འབྱུང་བའི་ཕྱིར་། བཤེས་
སྤྲིང་ ༢ ལས། ཁྱོད་ཀྱི་ཐུགས་དུལ་མཛོད་ཅིག་བཅོམ་ལྡན་གྱིས། །སེམས་ནི་ཆོས་ཀྱི་རྩ་བ་
ལགས་པར་གསུངས། །ཞེས་དང་། མདོ་ ༣ ལས། འཇིག་རྟེན་སེམས་ཀྱིས་འཁྲིད་པ་སྟེ།
།སེམས་ཀྱི་དབང་གིས་འཇིག་རྟེན་འཁོར། །ཞེས་དང་། སེམས་དུལ་བ་ནི་ལེགས་པ་སྟེ།
།སེམས་དུལ་བས་ནི་བདེ་བ་འདྲེན། །ཞེས་གསུངས་པའི་ཕྱིར། སྡེ་སྣོད་གསུམ་གྱི་ཚུལ་ལས།
གཅིག་པུ་འགྲོ་ཞིང་རིང་དུ་རྒྱུ། །ལུས་མེད་དབང་པོའི་ཕུག་ན་གནས། །འདུལ་བར་དཀའ་
བའི་སེམས་དུལ་བྱེད། །བདུད་ཀྱི་འཆིང་ལས་གྲོལ་བར་འགྱུར། །ཞེས་བཤད་པའི་ཕྱིར།
སེམས་ཅན་ཐམས་ཅད་ཀྱི་རྒྱུད་ལ་མཚན་དཔེ་གསལ་རྫོགས་ཀྱིས་སྤྲས་པའི་བདེ་གཤེགས་སྙིང་
པོ་རྟག་བརྟན་ཐེར་ཟུག་ཡོད་པར་ཐལ། སེམས་ཅན་ཐམས་ཅད་ཀྱི་རྒྱུད་ལ་ཀུན་གཞི་ཡོད་པ་ནི་
༡ སྡེ་བསྟན། རྒྱུད། ང་། ཤོག ༣༩ བ། འཕྲེང་། ༧
༢ ཤེས་པར། དེབ། དཀྱིལ་ཟུར་དཀའ་ཆེན་བློ་བཟང་སྦྱིན་པས་མཛད་པས་རྩ་འགྲེལ། ཤོག ༡༠༧ འཕྲེང༌། ༢༡
༣ ཞོལ་བཀའ། མདོ་སྡེ། ལ། ཤོག ༣༧༢ ན། འཕྲེང་། ༧

187 བཀྲས་ལྷུན་ཐོས་གླིང་གྲྭ་ཚང་།
གང་ཞིག་དེ་གཉིས་ཡོད་པར་སྟོན་པའི་མདོའི་དགོངས་གཞི་དགོངས་པ་དངོས་ལ་གནོད་བྱེད་
རྣམས་གཅིག་པའི་ཕྱིར། དེ་ལྟར་དུ་། རྣམ་པ་དེ་ལྟའི་མདོ་སྡེ་གཞན་ཡང་ནི ༡ ཞེས་སོགས་
ཀྱི་སྐབས་སུ་འཆད་པའི་ཕྱིར་རོ ། །
༈ རབ་རིབ་དང་ལྡན་དབང་པོ་ཅན་མཚུངས་པ ལ། །ཞེས་སོགས་ཀྱི་སྐབས་སུ།
ཆུ་ཀླུང་རྣག་ཁྲག་ཏུ་སྣང་བའི་ཡི་དྭགས་ཀྱི་དབང་ཤེས་ཆོས་ཅན། ཕྱི་དོན་མེད་པར་ཤེས་པ་རང་
བཞིན་གྱིས་ཡོད་པའི་མཐུན་དཔེ་ཡིན་ཏེ། རབ་རིབ་ཅན་གྱི་ཤེས་པ་དང་བདེན་མེད་དུ་མཚུངས་
པའི་ཕྱིར། ཐེག་བསྡུས་ ༢ ལས། ཡིད་དྭགས་དུད་འགྲོ་མི་རྣམས་དང་། །ལྷ་རྣམས་ཇི་ལྟར་
རིགས་རིགས་སུ། །དངོས་གཅིག་ཡིད་ནི་ཐ་དད་ཕྱིར། །དོན་མ་གྲུབ་པར་འདོད་པ་ཡིན།
དེའི་བཤད་སྦྱར་དགེ་བསྙེན་བཙུན་པས་མཛད་པར་ ༤ ཆུ་ཀླུང་གི་དངོས་པོ་ལ་རང་རང་གི་
ལས་ཀྱི་རྣམ་པར་སྨིན་པའི་དབང་གིས་ཡིད་དྭགས་ཀྱིས་རྣག་ལ་སོགས་པར་གྲང་བར་མཐོང་
བ་དང་དེ་ཉིད་ལ་དུད་འགྲོ་ཉ་ལ་སོགས་པས་གནས་ཀྱི་བློས་གནས་པར་བྱེད་པ་དང་མི་རྣམས་
ཀྱིས་མངར་བ་དང་དྭངས་པའི་ཆུར་རྟོགས་ཤིང་ཁྲུས་བྱེད་དོ། །འཐུང་ངོ༌། དེར་འཇུག་གོ
།ནམ་མཁའ་མཐའ་ཡས་སྐྱེ་མཆེད་ལ་སྙོམས་པར་ཞུགས་པའི་ལྷ་རྣམས་ཀྱིས་ནི་ནམ་མཁའ་
མཐོང་སྟེ་གཟུགས་ཀྱི་འདུ་ཤེས་རྣམ་པར་བཤིག་པའི་ཕྱིར་རོ་ཞེས་སོགས་གསུངས། དེའི་དོན་
ནི། ཊཱིཀ་ཆེན་ ་ དུ་ཐོག་མར་དཔེ་བཤད་པར་བྱ་སྟེ། ལྕགས་གོང་མེས་བསྲེགས་པའི་
དམར་འབར་བ་ལ་རེག་ཀྱང་མི་འཚིག་པའི་རིག་སྔགས་དང་ལྡན་པ་གཅིག་གིས་ལྕགས་གོང་
༡ འཇུག་པ། སེམས་བསྐྱེད། ༦ ཚིགས་བཅད། ༩༦
༢ འཇུག་པ། སེམས་བསྐྱེད། ༦ ཚིགས་བཅད། ༦༩ ་
༣ སྡེ་བསྟན། སེམས་ཙམ། རི། ཤོག ༡༦ ན། འཕྲེང་། ༡ .
༤ སྡེ་བསྟན། སེམས་ཙམ། རི། ཤོག ༢༢༥ ན། འཕྲེང་། ༥
༡ ཞོལ་པར། རྗེའི་གསུང་། མ། ཤོག ༡༥༣ བ། འཕྲེང་། །

188 ད བུ་མ་ཐར་འདོད་དེད་དཔོན།
ལག་ཏུ་བླངས་པ་ན་ལུས་ཤེས་ཀྱིས་ལྕགས་དེའི་རེག་བྱ་འཛིན་ཀྱང་དེ་ལ་རེག་བྱ་དེ་ཤིན་ཏུ་ཚ་
ཞིང་སྲེག་པའི་རྣམ་པ་ཅན་དུ་མི་སྐྱེ་བ་ནི་རིག་སྔགས་བཟླས་པའི་ཆུས་ལག་པ་བཀྲུས་པ་སོགས་
ཀྱི་རྐྱེན་གྱིས་ཡིན་ནོ། །དེ་འདྲ་བའི་རིག་སྔགས་ཟློས་པ་དང་བྲལ་བ་ལ་ནི་ལྕགས་གོང་གི་རེག་
བྱ་དེ་ཤིན་ཏུ་ཚ་ཞིང་སྲེག་པའི་རྣམ་པ་ཅན་སྐྱེའོ། །དེ་ལྟར་ན་སྲེགས་པ་དང་མི་སྲེག་པའི་རེག་
བྱ་གཉིས་ཀ་ལྕགས་གོང་གཅིག་པུ་དེའི་རེག་བྱར་ནི་བྱ་དགོས་ལ་ལུས་ཤེས་ཚད་མ་གཉིས་
གཅིག་གིས་གྲུབ་པའི་རེག་བྱ་གཅིག་ཤོས་ཀྱིས་གྲུབ་པ་ནི་མིན་པས་གཉིས་ཀ་ཚད་མར་ཁས་
བླངས་ཀྱང་ཚད་མ་གཉིས་ཀྱིས་གྲུབ་པ་གཅིག་ཤོས་ཀྱིས་འགོག་པ་མིན་ནོ། །དེ་བཞིན་དུ་
གཞི་གང་དུ་ཆུ་ཀླུང་འབབ་པའི་གཞི་དེར་ཆུ་ཀླུང་དེའི་ཆ་ཤས་གཅིག་ཡིད་དྭགས་རྣམས་ལ་སྔོན་
གྱི་ལས་ཀྱི་དབང་གིས་རྣག་ཁྲག་ཏུ་སྐྱེས་པ་དང་ཆུ་ཀླུང་གི་ཆ་ཤས་གཞན་ཞིག་་ལ་སྔོན་གྱི་
ལས་ཀྱི་དབང་གིས་རྣག་ཁྲག་ཏུ་མི་སྣང་བའི་བཏུང་བ་དང་ཁྲུས་ཀྱི་ཆུར་སྐྱེས་པ་ན་དེ་གཉིས་
ཆུང་ཀླུང་གི་ཆ་ཤས་རེ་རེ་ཡིན་པས་ཡི་དྭགས་ཀྱི་མིག་ཤེས་ཚད་མས་གྲུབ་པའི་དོན་གཉིས་ཀྱང་
དངོས་པོ་སོ་སོ་བ་ཡིན་པས་དེ་གཉིས་གཅིག་གིས་གྲུབ་པའི་དོན་དེ་ཉིད་གཅིག་ཤོས་ཀྱིས་དེའི་
ལོག་ཕྱོགས་སུ་གྲུབ་པ་ག་ལ་ཡིན། དེ་བཞིན་དུ་བཤེས་སྤྲིང་ ༡ ལས། ཡི་དྭགས་རྣམས་ལ་
སོས་ཀའི་དུས་སུ་ནི། ། ཟླ་བའང་ཚ་ལ་དགུན་ནི་ཉི་མའང་གྲང་། །ཞེས་སོགས་གསུངས་པ་
ཡང་ཡི་དྭགས་རྣམས་ལ་སྔོན་གྱི་ལས་དབང་གིས་སོས་ཀ་ཟླ་བའི་འོད་རེག་བྱ་ཤིན་ཏུ་ཚ་བ་དང་
དགུན་གྱི་ཚེ་ཉི་འོད་ཀྱི་རེག་བྱ་གྲང་བར་སྐྱེ་ཡང་ཟླ་ཉིའི་འོད་ཀྱི་སྟེང་ནས་མི་ལ་གྲང་དྲོའི་རྣམ་པ་
ཅན་དུ་སྐྱེ་བ་མི་འགལ་ལ་དེ་གཉིས་ནི་ཚད་མ་གཅིག་གིས་ཚ་བར་གཞལ་བའི་རེག་བྱ་དེ་ཉིད་
གཅིག་ཤོས་ཀྱིས་གྲང་བར་འཇལ་བ་མ་ཡིན་ཞིང་གཉིས་ཀ་ཟླ་ཉི་གཅིག་གི་འོད་ཀྱི་རེག་བྱར་
འཇོག་པའི་ཕྱིར།།
༡ ཤེས་པར། དེབ། ཤོག ༦

189 བཀྲས་ལྷུན་ཐོས་གླིང་གྲྭ་ཚང་།
དངོས་པོ་གཅིག་ཅེས་ཀྱང་གསུངས་པས་གཞུང་དོན་ཞིབ་དུ་མ་དཔྱད་པར་གོ་བ་
རགས་པ་རེ་ཤར་བ་ན་དེས་ཚིམ་པའི་ཐག་གཅོད་མ་སྔ་ཞིག་ཅེས་གསུངས་ཤིང་དེ་ཡང་ཤེས་
བྱེད་ནི་རྟོག་གེ་འབར་བར་ཐེག་ཆེན་བཀའ་མིན་པར་རྩོད་པའི་སྐབས་སུ་ནམ་མཁའ་མཛོད་ལ་
སོགས་པའི་བྱང་ཆུབ་སེམས་དཔའི་སྨོན་ལམ་ཡང་ཚིག་ཙམ་ཡིན་པའི་ཕྱིར་དང་ཞེས་བྱུང་ལ།
ལན་དུ་ནམ་མཁའ་མཛོད་ཀྱི་སྨོན་ལམ་ལ་སོགས་པ་ཡང་ཚིག་ཙམ་མ་ཡིན་ཏེ་འབྲས་བུ་མཐོང་
བའི་ཕྱིར་རོ། །ད་ལྟ་ཅིའི་ཕྱིར་མཐོང་བར་མ་གྱུར་ཅེ་ན། དགེ་བའི་རྩ་བས་དབུལ་བར་གྱུར་
པའི་རྒྱུད་ལ་འབྲས་བུ་ཡོད་བཞིན་དུ་ཡང་བར་དུ་ཉམས་པར་འགྱུར་བའམ་ཕྱིན་ཅི་ལོག་ཏུ་
མཐོང་བ་ཡིན་ཏེ། གངྒཱའི་ཆུ་ཀླུང་སྐམ་པའམ་རྣག་གམ་མེ་མ་མུར་དུ་མཐོང་བ་བཞིན་ཏེ། ཇི་
ལྟར་ཆུ་བོ་གངྒཱའི་འགྲམ་ན་ཡི་དྭགས་བརྒྱ་སྟོང་མང་པོ་གནས་པ་རྣམས་བདག་ཉིད་ལ་སྐལ་བ་
མེད་པར་གྱུར་པའི་དབང་གིས་གངྒཱའི་ཆུ་ཀླུང་ཡོངས་སུ་སྐམ་པའམ་རྣག་གམ་མེ་མ་མུར་དུ་
འབབ་པར་མཐོང་བ་ཡིན་ནོ། །དེ་བཞིན་དུ་བྱང་ཆུབ་སེམས་དཔའི་སྨོན་ལམ་ལས་ཡོངས་སུ་
བྱུང་བའི་ནོར་གྱི་ཆར་ཕབ་པར་གྱུར་ཀྱང་དགེ་བའི་རྩ་བ་མ་བསགས་པའི་སེམས་ཅན་གྱི་ཁམས་
རྣམས་ལ་འབབ་པར་མི་འགྱུར་ཏེ། ། ནམ་མཁའ་ཉིད་དུ་མེད་པར་འགྱུར་བའམ་ཐོག་ལ་
སོགས་པའི་ངོ་བོར་གྱུར་ནས་འབབ་པར་འགྱུར་ཏེ། ཇི་ལྟར་ཆུ་འཛིན་དང་བྲལ་བར་གྱུར་
པའི་ནམ་མཁའི་དཀྱིལ་འཁོར་དུ་འོད་ཟེར་སྟོང་འགྱེད་པའི་ཉི་མ་ཤར་བར་གྱུར་ཀྱང་དམུས་
ལོང་གིས་སྔོན་གྱི་ལས་ཀྱི་དབང་གིས་འོད་ཟེར་གཅིག་ཙམ་ཡང་མཐོང་བར་མི་འགྱུར་བ་བཞིན་
ནོ། །དེ་བཞིན་དུ་ནམ་མཁའི་དཀྱིལ་ནས་རིན་པོ་ཆེའི་ཕུང་པོ་འབབ་པར་གྱུར་ཀྱང་སྐྱེ་བོ་བསོད་
ནམས་ཆུང་བ་དག་གིས་སྐྱོན་གྱི་ཉེས་པས་ཅུང་ཟད་ཅིག་ཀྱང་དེའི་ཉེ་བར་ལོངས་སྤྱོད་པར་
འགྱུར་བ་མ་ཡིན་ནོ། གལ་ཏེ་རང་གི་ལས་ཉིད་ཀྱིས་འབྱོར་པ་དང་རྒུད་པ་དག་ཏུ་འགྱུར་བ་
ཡིན་ན་ནི་དེ་ལྟར་ན་ནི་བྱང་ཆུབ་སེམས་དཔའི་སྨོན་ལམ་ལ་ནུས་པ་ཅུང་ཟད་ཀྱང་མེད་པར་

， 190 
དབུ་མ་ཐར་འདོད་དེད་དཔོན།
འགྱུར་བ་ཡིན་ནོ་ཞེ་ན། གཞན་ལ་ཕན་པར་འབྱུང་བ་ནི་ཚོགས་པ་ལས་བྱུང་བ་ཡིན་པའི་ཕྱིར་
ནུས་པ་མེད་པ་མ་ཡིན་ཏེ། ཇི་ལྟར་ས་དང་ཆུ་དང་མེ་དང་རླུང་དང་ནམ་མཁའ་རྣམས་ཚོགས་
པ་ལས་མྱུ་གུ་འབྱུང་གི་རྐྱེན་གཅིག་མ་ཚང་ན་ཡང་འབྱུང་བར་མི་འགྱུར་རོ། །དེ་བཞིན་དུ་
གཏོང་བ་དང་སེར་སྣ་སྤངས་པ་དང་འདོད་པ་མེད་པ་མང་དུ་གོམས་པ་དང་མཉམ་པའི་སེམས་
དང་འདོད་པ་ལ་སྦྱིན་པ་རྫོགས་པར་བྱེད་པ་དང་ལན་དུ་ཕན་འདོགས་པ་ལ་རེ་བ་མེད་པ་དང་
འབྲས་བུ་ལ་འདོད་པ་མི་སྐྱེད་པ་དང་སེམས་ཅན་ཐམས་ཅད་དང་ཐུན་མོང་དུ་བྱས་པའི་སྦྱིན་པས་
ནིནོར་གྱི་ཆར་འབབ་པ་ལ་སོགས་པ་ཐོབ་པར་འགྱུར་བའི་འབྲས་བུ་རྣམ་པར་སྨིན་པ་ཡོངས་སུ་
འཛིན་ཞིང་གསལ་བར་བྱེད་པ་ཡིན་གྱི། དེ་ལ་རྐྱེན་གང་ཡང་རུང་བ་མ་ཚང་ན་འབྱུང་བར་
མི་འགྱུར་རོ། །དེ་ལྟ་བས་ན་ནམ་མཁའ་མཛོད་ལ་སོགས་པའི་སྨོན་ལམ་འབྲས་བུ་དང་བཅས་
པ་ཁོ་ན་ཡིན་ནོ་ཞེས་གསུངས་སོ། །
།དོན་གོ་བདེར་བསྡུས་ན། ཆུ་ཀླུང་གིས་ཉེར་ལེན་བྱས་ཤིང་ཡི་དྭགས་དུད་འགྲོ་མི་
ལྷ་རྣམས་ཀྱི་ལས་སོ་སོའི་རྐྱེན་བྱས་པ་ལས་བྱུང་བའི་རྣག་ཁྲག་གནས་ཁང་ཆུ་ནམ་མཁའ་ལ་
སོགས་པ་ལ་ཡི་དྭགས་དུད་འགྲོ་མི་ལྷ་རྣམས་ཀྱི་རང་རང་གི་སྐལ་བ་དང་འཚམས་པར་ལོངས་
སྤྱོད་པ་ཡོད་དེ། མེས་བསྲེགས་པའི་ལྕགས་གོང་དམར་འབར་བས་ཉེར་ལེན་བྱས་མི་ཚིགས་
པའི་རིགས་སྔགས་ཀྱི་མཐུ་དང་འཚིག་པའི་ལས་སོ་སོའི་རྐྱེན་བྱས་པ་ལས་བྱུང་བའི་མི་ཚིག་
པའི་རེག་བྱ་དང་། འཚིག་པའི་རེག་བྱ་གཉིས་ལ་མི་འཚིགས་པའི་རིགས་སྔགས་དང་ལྡན་
པའི་རྣལ་འབྱོར་པ་དང་དེ་དང་མི་ལྡན་པའི་ཐ་མལ་པའི་ལུས་ཤེས་གཉིས་ཀྱིས་ལོངས་སྤྱོད་པ་
ཡོད་པའི་ཕྱིར་། འཇིག་རྟེན་ན་ཡང་ཡུལ་ལྷ་གཞི་བདག་སོགས་ཀྱི་རྒྱུད་བསྐུལ་ཏེ་བདེན་ཚིག་
བོར་བ་ན་བདེན་པའི་དོན་ཅན་གྱི་སྐྱེས་བུ་འགའ་ཞིག་གིས་ལག་པ་ལྕགས་དང་རྡོ་གཉིས་
བསྲེགས་པ་ལ་རེག་ན་ཡང་རེག་བྱ་ཅུང་ཟད་ཀྱང་མི་འཚིག་པ་བཞིན་ནོ། །མདོར་ན་འགྲོ་བ་སོ་

191 བཀྲས་ལྷུན་ཐོས་གླིང་གྲྭ་ཚང་།
སོའི་ལས་ཀྱི་དབང་གིས་ཡིད་བཞིན་གྱི་ནོར་བུའི་ཆར་ཐོག་ཏུ་འབབ་པ་དང་། མཚོན་ཆའི་ཆར་
མེ་ཏོག་ཏུ་འབབ་པ་སོགས་བསམ་གྱིས་མི་ཁྱབ་སྟེ། སྐྱེ་དགུ་རྣམས་ཡུལ་བཟང་ངན་ལ་
ལོངས་སྤྱོད་པས་བདེ་སྡུག་སྣ་ཚོགས་སུ་འབྱུང་བ་རང་རང་གི་ལས་ལ་རག་ལས་པའི་ཕྱིར།
དཔེར་ན་རྨ་བྱས་བཙན་དུག་ཟོས་ཀྱང་ཕན་པར་འགྱུར་དུག་སྦྲུལ་རྣམས་ཀྱིས་འདོད་འཇོའི་བ་ཡི་
འོ་མ་བཏུང་བ་ན་གནོད་པར་འགྱུར་བ་བཞིན་རྒྱུ་རྐྱེན་སྣ་ཚོགས་ལ་བརྟེན་ནས་ཡོད་པ་རྣམས་མི་
མཐོང་བ་ཡོད་དེ། དམུས་ལོང་རྣམས་ཀྱིས་གཟུགས་མི་མཐོང་ཞིང་རབ་རིབ་ཅན་གྱི་མིག་
ཤེས་ཀྱིས་སྐྲ་དང་ཟླ་གཉིས་ལ་སོགས་པ་མཐོང་བ་བཞིན་དུ་ལས་དབང་གིས་ཤིང་འབྲས་བུ་
ཅན་ལ་ལྟས་པའི་ཚེ་སྐམ་པོར་མཐོང་བ་དང་ཆུང་ཀླུང་སྐམ་པོར་མཐོང་བ་དང་། ཤམྦྷ་རིའི་སྡོང་
པོ་ལ་འབབ་འཛེག་བྱེད་པའི་སྐྱེས་པ་བུད་མེད་ཡོད་པར་མཐོང་བ་སོགས་ཡོད་པའི་ཕྱིར་ཏེ།
ལྗོན་ཤིང་འབྲས་བུ་མེད་འགྱུར་འདི་དག་གིས། །བལྟས་པ་ཙམ་གྱིས་ཀླུང་ཡང་སྐམ་པར་
འགྱུར། །ཞེས་དང་། སྤྱོད་འཇུག་ ༡ ལས། ལྕག་བསྲེགས་ས་གཞི་སུ་ཡིས་བྱས། ། མེ་
ཚོགས་དེ་དག་ཅི་ལས་བྱུང་། །དེ་འདྲ་དེ་དག་ཐམས་ཅད་ཀྱང་། །སྡིག་སེམས་ཡིན་པར་ཐུབ་
པས་གསུངས། ཞེས་སོགས་ཀྱི་ལུང་དོན་གྲུབ་པའི་ཕྱིར། ཐུབ་པས་གསུངས་ཚུལ་ནི། པད་
སའི་རྒྱལ་པོ་འཆར་བྱེད་ཀྱི་མདོ་ ༢ ལས་ཤེས་པར་བྱའོ། །ཆུ་ཀླུང་གིས་ཉེར་ལེན་བྱས་པ་
ལས་བྱུང་བའི་མེ་མ་མུར་ལ་སོགས་པ་མེད་དོ་སྙམ་ན་ཡོད་དེ། ཆུ་དྭངས་ཤིང་བསིལ་བ་འཐུང་
མ་ཐག་མེ་འབར་ནས་འཚིག་པར་འགྱུར་བའི་ཡི་དྭགས་ཡོད་པའི་ཕྱིར། ཕོར་པ་གཅིག་ཉིད་ཀྱི་
ནང་དུ་ཆུ་དང་རྣག་ཁྲག་དང་བདུད་རྩི་རྣམས་ཡོད་པ་མི་སྲིད་དོ་སྙམ་ན་ཡོད་དེ། དེ་གསུམ་
བསྲེས་ནས་ཕོར་པ་གཅིག་ཉིད་དུ་བླུགས་པ་ཡོད་པའི་ཕྱིར། གཞན་ཡང་། རྫའི་བུམ་པ་གཅིག་
༡ སྡེ་བསྟན། དབུ་མ་ ལ། ཤོག་གྲངས། ༡༠ བ། ཕྲེང་། ༡
༢ ཞོལ་བཀའ། དཀོན་བརྩེགས། ཅ ༣༥༥ བ། འཕྲེང་། ༥

192 དབུ་མ་ཐར་འདོད་དེད་དཔོན།
ཉིད་ཀྱིས་ཞོ་སྦྲང་རྩི་ལི་ཁ་ར་ལ་སོགས་པའི་རྟེན་བྱེད་པ་མེད་པར་ཐལ། ཕོར་པ་གཅིག་ཉིད་
ཀྱིས་དེ་རྣམས་ཀྱི་རྟེན་བྱེད་པ་མེད་པའི་ཕྱིར། འདོད་མི་ནུས་ཏེ། འགྲེལ་པ་དོན་གསལ་ ༡
ལས། དཔེར་ན་འཇིམ་པ་གཅིག་ལས་མངོན་པར་གྲུབ་ཅིང་མེ་ལྕེ་གཅིག་གིས་སོ་བཏང་བའི་
རྟེན་བུམ་པ་ལ་སོགས་པ་བརྟེན་པ་སྦྲང་རྩི་དང་ལི་ཁ་ར་ལ་སོགས་པའི་སྣོད་ཉིད་ཀྱིས་ཐ་དད་པ་
དེ་བཞིན་དུ་ཞེས་སོགས་གསུངས་པའི་ཕྱིར། ཚ་རེག་ལ་གྲང་རེག་ཡོད་པར་ཐལ། ཉི་མའི་
རེག་བྱ་ལ་གྲང་རེག་ཡོད་པའི་ཕྱིར་ཏེ། དེ་ལས་བྱུང་བའི་གྲང་རེག་ཡོད་པའི་ཕྱིར་ཟེར་ན་མ་
ཁྱབ་སྟེ། རྡུལ་ཕྲ་རབ་ལ་རི་རྒྱལ་ལྷུན་པོ་ཡོད་པར་ཐལ། དེ་ལས་བྱུང་བའི་རི་རྒྱལ་ལྷུན་པོ་
ཡོད་པའི་ཕྱིར། གཞན་ཡང་། མེས་བསྲེགས་པའི་ལྕགས་གོང་དམར་འབར་བའི་རེག་བྱ་
ཡང་ཡིན་མི་ཚིག་པའི་རེག་བྱ་ཡང་ཡིན་པའི་གཞི་མཐུན་མེད་པར་ཐལ། དེའི་རེག་བྱ་ཡིན་ན་ཚེ་
རེག་ཡིན་དགོས་པའི་ཕྱིར་ཏེ། དེ་ཡིན་ན་ཚ་བའི་རེག་བྱ་ཡིན་དགོས་པའི་ཕྱིར། གཞན་ཡང་
མེའི་རེག་བྱ་ཡིན་ན་མེ་ཡིན་དགོས་པར་ཐལ། ཚ་བའི་རེག་བྱ་ཡིན་ན་ཚ་རེག་ཡིན་དགོས་པའི་
ཕྱིར། འདོད་ན། མི་དགོས་པར་ཐལ། མེ་རྡུལ་ཡིན་ན་མེ་ཡིན་མི་དགོས་པའི་ཕྱིར་ཏེ། རྡུལ་
རྫས་བརྒྱད་འདུས་པའི་མེ་ཡོད་པའི་ཕྱིར། གཞན་ཡང་། ཕོར་པ་གཅིག་ཉིད་དུ་ཆུ་ཕོར་གང་
དང་རྣག་ཕོར་གང་མི་ཤོང་བར་ཐལ། གཟུགས་ཅན་རྣམས་ཀྱིས་རང་གི་གོ་སར་གཟུགས་ཅན་
གཞན་འབྱུང་བའི་གེགས་བྱེད་པའི་ཕྱིར། གཞན་ཡང་། རང་གི་གོ་སར་སྣོད་བཅུད་ཀྱི་འཇིག་
རྟེན་ཐམས་ཅད་ཤོང་བའི་རྡུལ་ཕྲ་རབ་མེད་པར་ཐལ། གཟུགས་ཅན་རྣམས་ཀྱིས་རང་གི་གོ་
སར་གཟུགས་ཅན་གཞན་འབྱུང་བ་ལ་གེགས་བྱེད་པའི་ཕྱིར། འདོད་ན། དག་པ་འདི་ནི་བཞེད་
པ་འཇུག་པ་ཡིས། །རྡུལ་གཅིག་ཡུལ་ལ་མཁས་གཏུགས་འཇིག་རྟེན་དང་། །འཇིག་རྟེན་
མཐའ་ཡས་ཕྱོགས་ཁྱབ་རྡུལ་སྟོན་མདོ། །རྡུལ་རགས་མི་འགྱུར་འཇིག་རྟེན་ཕྲ་མི་འགྱུར། །
༡ སྡེ་བསྟན། ཤེར་ཕྱིན། ཇ། ཤོག ༨༩ བ། འཕྲེང༌། ༧

193 བ ཀྲས་ལྷུན་ཐོས་གླིང་གྲྭ་ཚང་།
།ཞེས་སོགས་ཀྱི་ལུང་དོན་མ་གྲུབ་པར་ཐལ་ལོ། །གལ་ཏེ་སྐྱོན་མེད་དེ། སངས་རྒྱས་ཀྱི་ནུས་
མཐུ་བསམ་གྱིས་མི་ཁྱབ་པའི་ཕྱིར་ཞེ་ན། རྩ་ཐལ་ལ་ཡང་མ་ཁྱབ་པར་ཐལ། ལས་ཀྱི་ནུས་པ་
བསམ་གྱིས་མི་ཁྱབ་པའི་ཕྱིར། གཞན་ཡང་། ཕོར་པ་གཅིག་ཉིད་ཀྱི་ནང་དུ་ཆུ་ཕོར་གང་རྣག་
ཁྲག་ཕོར་གང་ལ་སོགས་པ་ཤོང་བ་ཡོད་པར་ཐལ། ལས་དབང་གིས་བཅུད་འཕེལ་བ་ན་སྣོད་
ཀྱང་འཕེལ་བར་འགྱུར་བའི་ཕྱིར་ཏེ། ལྕགས་ཀྱི་ཐུ་ལུམ་འབར་བའི་ནང་སྲོག་ཆགས་དུད་
འགྲོའི་གནས་ཁང་ཡོད་པར་དམིགས་པ་དང་། རྡུལ་གྱི་གར་བུའི་རི་བོ་རྣམས་ཀྱི་ནང་ན་མི་
མ་ཡིན་གྱི་གྲོང་དང་གྲོང་ཁྱེར་སྣ་ཚོགས་ཡོད་པའི་ཕྱིར། གཞན་ཡང་། གཟུགས་ཅན་ཡིན་ན།
རང་གི་གོ་སར་གཟུགས་ཅན་གཞན་འབྱུང་བ་ལ་གེགས་བྱེད་པའི་ཁྱབ་པའང་མེད་དེ། དྭངས་
ཤིང་ཐོགས་མེད་ཀྱིས་གཟུགས་ཅན་དུ་མ་ཡོད་པའི་ཕྱིར་ཏེ། རྒྱལ་བ་རྣམས་ཀྱི་གཟུགས་ཐོགས་
མེད་ཡིན་པའི་ཕྱིར། ཆུ་དང་རྣག་ཁྲག་ནི་འགལ་པ་མ་ཡིན་ཏེ། རྣག་ཁྲག་ཆུ་སེར་རྣམས་ཆུ་
ཁམས་དང་ཆུའི་གཞི་མཐུན་ཡིན་པའི་ཕྱིར་ཏེ། དེ་ལྟར་དུ་ཡབ་སྲས་མཇལ་བའི་མདོ་སོགས་
ལས་བཤད་པའི་ཕྱིར།
༈ དེ་ཉིད་ཀྱིས་དེ་མྱོང་བར་གྲུབ་མ་ཡིན ། །ཞེས་པའི་སྐབས་སུ། གཉིས་སྟོང་
གི་ཤེས་པ་ཆོས་ཅན། མེད་པར་ཐལ། ཚད་མས་མ་དམིགས་པའི་ཕྱིར་ཞེ་ན། མ་གྲུབ་སྟེ།
རང་རིག་གིས་གྲུབ་པའི་ཕྱིར་ཟེར་རོ། །གཉིས་སྟོང་གི་ཤེས་པ་ཆོས་ཅན། རང་རིག་དེ་ཉིད་
ཀྱིས་གྲུབ་པ་མ་ཡིན་ཏེ། རང་རིག་མེད་པའི་ཕྱིར་ཏེ། ལང་ཀཱར་གཤེགས་པའི་མདོ་ ༢ ལས།
ཇི་ལྟར་རལ་གྲིས་རང་གི་སོ། །གཅོད་པར་མི་ནུས་སོར་མོ་ནི། །རང་ལ་རེག་པར་མི་ནུས་
བཞིན། །རང་གི་སེམས་ཀྱང་དེ་བཞིན་ནོ། །ཞེས་གསུངས་པའི་ཕྱིར། དེའི་དོན་ནི། གཉིས་
༡ འཇུག་པ། སེམས་བསྐྱེད། ༦ ཚིགས་བཅད། ༧
༢ ཞོལ་བཀའ། མདོ་སྡེ། ཅ་ ཤོག ༢༨ ན། འཕྲེང་། ༦

194 དབུ་མ་ཐར་འདོད་དེད་དཔོན།
སྟོང་གི་ཤེས་པ་རང་རིག་གིས་མ་གྲུབ་སྟེ། དེ་ལྟར་བྱ་བྱེད་ལས་གསུམ་གཅིག་དུ་ཐལ་བའི་
སྐྱོན་ཡོད་པའི་ཕྱིར་ཏེ། སྔོ་སྣང་དབང་ཤེས་ཀྱིས་གཉིས་སྟོང་གི་མྱོང་བ་གསལ་རིག་དེ་ཉིད་
མྱོང་བྱ་གཞན་རིག་དང་མྱོང་བྱེད་རང་རིག་ཡིན་པའི་ཕྱིར། མ་གྲུབ་ན། རང་རིག་ཡོད་པ་
འབུད། འོ་ན་མདོ་སེམས་གཉིས་ཀྱི་བཞེད་པའི་རང་རིག་དང་། དེ་འགོག་ཚུལ་རྣམས་ཇི་ལྟ་བུ་
ཞེ་ན། རྟོག་གེ་འབར་བ་ ༡ ལས། མདོ་སེམས་གཉིས་ཀྱི་འདོད་པ་བརྗོད་པའི་སྐབས་སུ།
གང་གི་ཕྱིར་ཡུལ་གྱི་སྣང་ཡུལ་ལ་མ་ལྟོས་པའི་རྣམ་པར་ཤེས་པའི་ངོ་བོ་གཉིས་པ་ཞིག་ཡོད་ན་
ནི་དེ་སྒྲུབས་ཤིག །གལ་ཏེ་དེ་བསྒྲུབ་པར་བྱ་བའི་ཕྱིར་རྣམ་པར་ཤེས་པ་ནི་རང་སྣང་བ་དང་
ཡུལ་སྣང་བ་ཞེས་བྱ་བ་གཉིས་ཡོད་དེ། རང་གི་རང་བཞིན་དུ་གནས་པ་དང་གཞན་གྱི་རྣམ་པར་
འབྱུང་བ་ནི་ནོར་བུ་ཤེལ་གོང་བཞིན་ཏེ། ཇི་ལྟར་ནོར་བུ་ཤེལ་གོང་གི་ངོ་བོ་ཉིད་ནི་དྭངས་པ་ཡིན་
ལ། སྔོན་པོ་ལ་སོགས་པ་ཉེ་བར་སྒྱུར་བའི་ཁྱད་པར་གྱིས་སྔོན་པོར་ཡང་མཚོན་པ་བཞིན་ནོ།
།དེ་བཞིན་དུ་སེམས་རང་སྣང་བ་ཡང་ཡུལ་གྱི་རྣམ་པར་ཡོངས་སུ་གྱུར་པ་ན་ཡུལ་གྱི་སྣང་བ་
ཉིད་དུ་ཉེ་བར་དམིགས་པ་ཡིན་ནོ་ཞེ་ན་ཞེས་གསུངས་ལ། དོན་ནི། སྔོ་སྣང་དབང་ཤེས་ཀྱི་སྟེང་
ན་མྱོང་བྱེད་རང་རིག་ཡོད་དེ། དེའི་དེ་མ་ཐག་རྐྱེན་ལས་གཙོ་བོར་བྱུང་ཞིང་སྔོན་པོའི་རྣམ་པ་མ་
ཤོར་བའི་མྱོང་བ་གསལ་རིག་དང་སྔོན་པོ་དམིགས་རྐྱེན་བྱས་པའི་གཙོ་བོར་བྱུང་བའི་སྔོ་སྣང་
ཤེས་པ་གཉིས་ཡོད་པའི་ཕྱིར། དཔེར་ན་དཀར་གསལ་དྭངས་པའི་ནོར་བུ་འོག་གཞི་སྔོན་པོ་
དང་ཕྲད་པའི་ཚེ་དཀར་གསལ་དྭངས་པའི་ཆ་དང་སྔོན་པོར་སྣང་བའི་ཆ་གཉིས་ཡོད་པར་རྒྱང་
རིང་བ་ནས་ལྟས་པ་དང་ལོགས་ཐག་ཉེ་བ་ནས་ལྟས་པས་དེ་ལྟར་དམིགས་པ་བཞིན་ནོ་ཞེས་ཟེར་
ལ། །
འདི་རྣམས་འགོག་པར་བྱེད་པ་ལ། རྟོག་གེ་འབར་བ་ ༢ ལས། རྣམ་པར་ཤེས་པ་
༡ སྡེ་བསྟན། དབུ་མ། ཛ། ཤོག ༢༠༥ བ། འཕྲེང་། ༡ ༢ སྡེ་བསྟན། མདོ་སྡེ། ཛ། ཤོག་གྲངས། ༢༠༥ ན། ཕྲེང་། ༥།

195 བ ཀྲས་ལྷུན་ཐོས་གླིང་གྲྭ་ཚང་།
ནི་གཉིས་སུ་སྣང་སྟེ་རང་སྣང་བ་དང་ཡུལ་སྣང་བའོ། །ཡུལ་དུ་སྣང་བའི་རྣམ་པར་ཤེས་པ་ནི་ཕྱི་
རོལ་ཡུལ་གྱི་རྣམ་པར་ཡོངས་སུ་གྱུར་ནས་རང་སྣང་བའི་རྣམ་པར་ཤེས་པའི་ཡུལ་ཉིད་དུ་
འགྱུར་རོ་ཞེ་ན། ཡུལ་དུ་སྣང་བར་གྱུར་པ་ཡི། །སེམས་ཉིད་སྣང་བར་འདོད་ཅེ་ན། །ཡུལ་
དུ་སྣང་ལས་གཞན་གྱུར་པའི། །སེམས་ནི་ཅི་འདྲ་བ་ཞིག་སྣང་། །གཟུགས་ལ་སོགས་པ་ཡུལ་
དུ་སྣང་བ་ཉིད་བདག་འཛིན་རྣམ་པར་ཤེས་པའི་ངོ་བོ་ཉིད་དུ་མཐོང་གི་ཡུལ་གྱི་སྣང་བ་དང་བྲལ་
བའི་རང་ཉིད་དུ་སྣང་བ་ནི་མ་ཡིན་ནོ་ཞེས་གསུངས་ལ། དོན་ནི། སྔོ་སྣང་དབང་ཤེས་ཀྱི་སྟེང་ན་
སྔོ་སྣང་དབང་ཤེས་ཁོ་ནའི་རྣམ་པ་ཤར་བའི་འཛིན་རྣམ་དང་སྔོན་པོའི་རྣམ་པ་ཤར་བའི་གཟུང་
རྣམ་གཉིས་ཡོད་པ་མིན་ཏེ། སྔ་མ་ཚད་མས་མ་དམིགས། ཕྱི་མ་ཁོ་ན་ཚད་མས་དམིགས་པའི་
ཕྱིར། དཀར་གསལ་དྭངས་པའི་ནོར་བུ་འོག་གཞི་སྔོན་པོ་དང་ཕྲད་པའི་དཔེས་སྔོ་སྣང་དབང་
ཤེས་ལ་གཟུང་རྣམ་དང་འཛིན་རྣམ་གྱི་ཚུལ་གཉིས་སྒྲུབ་མི་ནུས་ཏེ། དཔེ་དོན་མི་མཚུངས་
པའི་ཕྱིར་ཏེ། དཀར་གསལ་དྭངས་པའི་ནོར་བུ་ལ་སྔོན་པོར་སྣང་བ་ནི་འཁྲུལ་སྣང་ཙམ་ཡིན་
པས་དཀར་གསལ་དང་པོར་གྲུབ་དུས་ན་དེ་མེད་ལ། སྔོ་སྣང་དབང་ཤེས་དང་དེ་ལ་སྔོན་པོའི་
རྣམ་པ་ཤར་བ་གཉིས་ནམ་ཡང་འབྲལ་མི་རུང་གི་ངོ་བོར་གནས་པའི་ཕྱིར། རྟོག་གེ་འབར་བ་༡
ལས། གང་གི་ཕྱིར་མི་འདྲ་བ་ཉེ་བར་བཀོད་པ་ཡིན་ཏེ། དེ་ཡི་རྣམ་གཉིས་གཞན་སྣང་ཕྱིར།
།ཤེལ་དང་འདྲ་བ་མི་འདོད་ཏེ། །གང་ཕྱིར་ཤེལ་གྱི་སྐད་ཅིག་ཉིད། །ཉེ་བར་བསྒྱུར་པ་བཞིན་མ་
སྐྱེས། །ཞེས་སོགས་བཤད་པའི་ཕྱིར། སྔོ་སྣང་དབང་ཤེས་མྱོང་བྱེད་ཡོད་དེ། སྔོ་སྣང་དབང་
ཤེས་ཀྱི་དོན་རྟོགས་པ་དང་། དེ་མྱོང་བྱེད་ཀྱི་ཤེས་པས་དེ་རྟོགས་པ་དུས་མཉམ་པའི་ཕྱིར།
དཔེར་ན་མར་མེ་ལ་བརྟེན་ནས་བུམ་པ་རྟོགས་པའི་ཚེ་དེ་གཉིས་ཅིག་ཅར་རྟོགས་པ་དང་བུམ་པ་
ཞེས་བརྗོད་པའི་ཚེ་སྒྲ་བུམ་གཉིས་ཅིག་ཅར་རྟོགས་པ་བཞིན། སྔོ་སྣང་དབང་ཤེས་དྲན་པའི་
༡ སྡེ་བསྟན། དབུ་མ། ཛ། ཤོག ༢༠༥ ། འཕྲེང་། ༣

196 ད བུ་མ་ཐར་འདོད་དེད་དཔོན།
དྲན་ཤེས་མེད་པར་ཐལ། དེ་ལ་རང་དུས་ན་མྱོང་བྱེད་མེད་པའི་ཕྱིར། གལ་ཏེ་རང་ལས་ཕྱིས་
འབྱུང་བའི་མྱོང་བྱེད་དོན་གཞན་གྱིས་མྱོང་ན་མྱོང་བྱེད་ཕྱི་མ་དེ་ལ་ཡང་མྱོང་བྱེད་དོན་གཞན་ཡོད་
པར་ཐལ། ཤེས་པ་རྣམས་རང་ལས་ཕྱིས་བྱུང་བའི་མྱོང་བྱེད་དོན་གཞན་གྱིས་མྱོང་བའི་ཕྱིར།
འདོད་ན། སྔོན་འཛིན་དང་པོ་ལ་མྱོང་བྱེད་མེད་པར་ཐལ། འདོད་པའི་ཕྱིར། དབང་ཤེས་ཕྱི་མ་
རྣམས་ཕྱི་རོལ་ཡུལ་ལ་དཔྱོད་པ་མི་འཕོ་བར་ཐལ། དབང་ཤེས་ཕྱི་མ་ཕྱི་མས་སྔ་མ་སྔ་མ་
གཟུང་དོན་དུ་བྱས་ནས་མྱོང་བའི་ཕྱིར། །
དེ་ལ་ཁོ་ན་རེ། སྐྱོན་མེད་དེ། སྔོན་འཛིན་གྱི་རྣམ་ཤེས་ཕྱི་མ་སྔོན་པོ་དང་སྔོན་འཛིན་སྔ་
མ་དུས་ཅིག་ཅར་གཟུང་དོན་དུ་བྱེད་ཅིང་རྟོགས་པའི་ཕྱིར་ཞེ་ན། གང་ཟག་གཅིག་ཉིད་ཀྱི་རྒྱུད་
ལ་ཡིད་ཀྱི་རྣམ་པར་ཤེས་པ་རིགས་མཐུན་རྫས་ཐ་དད་པ་དྲུག་ཅིག་ཅར་སྐྱེ་བར་ཐལ། གང་ཟག་
གཅིག་གི་རྒྱུད་ལ་སྔོན་པོ་སྣང་ཡུལ་དུ་བྱེད་པའི་ཡིད་ཀྱི་རྣམ་པར་ཤེས་པ་དང་སྔོན་འཛིན་མིག་
ཤེས་སྣང་ཡུལ་དུ་བྱེད་པའི་ཡིད་ཀྱི་རྣམ་ཤེས་གཉིས་དུས་ཅིག་ཅར་དུ་སྐྱེ་བའི་ཕྱིར། འདོད་ན།
བཅོམ་ལྡན་འདས་ཀྱི་མདོ་ལས། སེམས་ཅན་རྣམས་ནི་རྣམ་པར་ཤེས་པའི་རྒྱུད་རེ་རེ་བའོ་ཞེས་
གསུངས་པ་མི་འཐད་པར་ཐལ། འདོད་པའི་ཕྱིར། རྣམ་འགྲེལ་ ༡ ལས། དེ་རྣམས་རིགས་
མཐུན་པ་ཉིད་ལས། །ནུས་པ་ངེས་པར་གྱུར་པ་ཡིན། །ཞེས་མདོའི་དོན་བཤད་ལ། འདིར་རང་
འགྲེལ་ ༢ ལས། རྣམ་པར་ཤེས་པ་ཨུཏྤལ་ལའི་འདབ་མ་བརྒྱ་འབིགས་པ་ལྟར་རིམ་གྱིས་
འབྱུང་བ་རྣམས་འཇུག་པ་མྱུར་བས་ཅིག་ཅར་དུ་འཇུག་པ་ལྟ་བུར་མངོན་པ་ཡིན་ནོ་གསུངས་ལ།
འདི་ནི་མདོ་སེམས་ཀྱི་འདོད་པ་བརྗོད་པའི་གཞུང་མ་ཡིན་ཏེ། འདིར་རིགས་མཐུན་གྱི་རྣམ་ཤེས་
དུ་མ་རིམ་གྱིས་འཇུག་ཀྱང་འཇུག་པ་མྱུར་བས་ཅིག་ཅར་དུ་འཇུག་པར་འཁྲུལ་པའི་རྒྱུ་མཚན་
༡ ལེའུ། ༣ ཚིགས་བཅད། ༥༠༣་
༢ སྡེ་བསྟན། དབུ་མ། འ། ཤོག ༢༧༢ བ། འཕྲེང་།.༣

197 བཀྲས་ལྷུན་ཐོས་གླིང་གྲྭ་ཚང་།
ཡོད་དེ། ཨུཏྤལ་ལའི་འབད་མ་བརྒྱ་བརྩིགས་པ་རིམ་གྱིས་ཕུག་ཀྱང་ཅིག་ཅར་དུ་ཕུག་པར་
འཁྲུལ་པ་བཞིན་ཞེས་བསྟན་པའི་ཕྱིར། ཁྱབ་པ་ཡོད་དེ། མདོ་སེམས་གཉིས་འཇུག་པ་མྱུར་བ་
ཅིག་ཅར་དུ་འཁྲུལ་པའི་རྒྱུར་མི་བཞེད་པའི་ཕྱིར་ཏེ། ཡི་གེའང་ཅིག་ཅར་ཐོས་པར་འགྱུར །
།ཞེས་སོགས་གསུངས་པའི་ཕྱིར། འདི་ལྟ་བུའི་གཞུང་གསུངས་པ་ཆོས་ཅན། དགོས་པ་ཡོད་
དེ། རང་རིག་བཀག་བའི་མཐར་འཇུག་ཤེས་དྲུག་རིམ་གྱིས་འབྱུང་ཡང་ཅིག་ཅར་དུ་འབྱུང་
བར་འཁྲུལ་ལོ་སྙམ་པའི་དོགས་པ་བསུས་ནས་དགག་པའི་དགོས་པ་ཡོད་པའི་ཕྱིར། རང་
རིག་བཀག་པའི་མཐར་འཇུག་ཤེས་དྲུག་རིམ་གྱི་འབྱུང་ཡང་ཅིག་ཅར་འབྱུང་བར་འདོད་པའི་
དོགས་པ་སྐྱེ་བའི་རྒྱུ་མཚན་ཡོད་དེ། འཇུག་ཤེས་དྲུག་རིམ་གྱིས་འབྱུང་བའི་ཚེ་དེ་རྣམས་
རིགས་མཐུན་གྱི་རྣམ་ཤེས་སུ་ཐལ་བའི་སྐྱོན་ཡོད་པ་གང་ཞིག །རིག་མཐུན་གྱི་རྣམ་ཤེས་རྫས་
གཞན་དུ་མ་ཅིག་ཅར་མི་སྐྱེ་བའི་ཕྱིར། རྟགས་དང་པོ་གྲུབ་སྟེ། འཇུག་ཤེས་དྲུག་རིམ་གྱིས་སྐྱེ་
བའི་ཚེ་ཕྱི་མ་ཕྱི་མས་སྔ་མ་སྔ་མ་མྱོང་དགོས་པ་གང་ཞིག །རྣ་བའི་རྣམ་པར་ཤེས་པས་མིག་གི་
ཤེས་པ་མྱོང་ན་དེ་ཉིད་མིག་ཤེས་སུ་ཐལ་བའི་སྐྱོན་ཡོད་པའི་ཕྱིར་ཏེ། རྣ་བའི་རྣམ་པར་ཤེས་
པས་མིག་ཤེས་རྟོགས་ན། དེས་གཟུགས་རྟོགས་དགོས་པའི་ཕྱིར། འོན་ཀྱང་ཕལ་ཆེར་རྒྱ་དཔེ་
མ་དག་པའི་སྐྱོན་ཡིན་ནམ་བློ་གྲོས་དང་ལྡན་པ་དག་གིས་དཔྱད་པར་བྱའོ་ ༢ ཞེས་གསུངས་
པས་དགོངས་པར་ཞུ།
༈ གང་ཕྱིར་གང་གི་ཡུལ་མྱོང་གྱུར་དེ་ལས ། །ཞེས་སོགས་ཀྱི་སྐབས་སུ། སྤྱི་
དོན་དང་། གཞུང་དོན་གཉིས། དང་པོ་ལ་ཚད་མའི་མཚན་ཉིད་དབྱེ་བ་རང་རིག་མེད་ཀྱང་དྲན་
པ་སྐྱེ་ཚུལ་དང་གསུམ། དང་པོ་ནི། རང་གི་འཇུག་ཡུལ་གྱི་གཙོ་བོ་རྟོགས་ཤིང་དེ་ཉིད་ལ་མི་
༡ རྣམ་རྩ་ ལེའུ། ༣ ཚིགས་བཅད། ༡༣༤ །
༢ ཝར་ཎ་པར། དེབ། ཤོག ༡༨༡ འཕྲེང་། ༡
༣ འཇུག་པ། སེམས་བསྐྱེད། ༦ ཚིགས་བཅད། ༧༥

198 ད བུ་མ་ཐར་འདོད་དེད་དཔོན།
བསླུ་བའི་རིག་པ། ཚད་མའི་མཚན་ཉིད། དབྱེ་ན། མངོན་སུམ་གྱི་ཚད་མ། རྗེས་སུ་དཔག་
པའི་ཚད་མ། དཔེ་ཉེར་འཇལ་གྱི་ཚད་མ། ལུང་གི་ཚད་མ་དང་བཞི། ཚད་མ་གང་ཞིག་
།རང་གི་འཇུག་ཡུལ་གྱི་གཙོ་བོར་གྱུར་པའི་གཞལ་བྱ་མངོན་སུམ་པ་ལ་མི་བསླུ་བའི་རིག་པ།
མངོན་སུམ་གྱི་ཚད་མའི་མཚན་ཉིད། དབྱེ་ན། དབང་མངོན། ཡིད་མངོན། རྣལ་འབྱོར་
མངོན་སུམ་དང་གསུམ། མངོན་སུམ་གྱི་ཚད་མ་གང་ཞིག །རང་གི་ཐུན་མོང་མ་ཡོད་པའི་
བདག་རྐྱེན་དུ་གྱུར་པའི་དབང་པོ་གཟུགས་ཅན་པ་ལ་བརྟེན་ནས་བྱུང་བ། དབང་པོའི་མངོན་
སུམ་གྱི་ཚད་མའི་མཚན་ཉིད། དེ་གང་ཞིག་རང་གི་ཐུན་མོང་མ་ཡིན་པའི་བདག་རྐྱེན་དུ་གྱུར་
པའི་ཡིད་ཀྱི་དབང་པོ་ལ་བརྟེན་ནས་བྱུང་བ་དེ། ཡིད་ཀྱི་མངོན་སུམ་གྱི་ཚད་མའི་མཚན་ཉིད་
ཡིན་ཏེ། ཆོས་མངོན་པའི་མདོ་ལས། དགེ་སློང་དག །གཟུགས་ཤེས་པ་ནི་རྣམ་པ་གཉིས་ཏེ།
མིག་དང་ཡིད་ལ་བརྟེན་པའོ་ཞེས་གསུངས། མངོན་སུམ་གྱི་ཚད་མ་གང་ཞིག་རང་གི་ཐུན་མོང་
མ་ཡིན་པའི་བདག་རྐྱེན་དུ་གྱུར་པའི་ཞིག་ལྷག་ཟུང་འབྲེལ་གྱི་ཏིང་ངེ་འཛིན་ལས་འཁྲུངས་པའི་
འཕགས་རྒྱུད་ཀྱི་མཁྱེན་པར་དམིགས་པ། རྣལ་འབྱོར་མངོན་སུམ་གྱི་མཚད་ཉིད། སོ་སྐྱེའི་
རྒྱུད་ལ་རྣལ་འབྱོར་མངོན་སུམ་ཡོད་པར་བཞེད་ན་རང་གི་ཐུན་མོངས་མ་ཡིན་པའི་བདག་རྐྱེན་དུ་
གྱུར་པའི་ཞི་ལྷག་ཟུག་འབྲེལ་གྱི་ཏིང་ངེ་འཛིན་ལས་སྐྱེས་པའི་རིག་པ། རྣལ་འབྱོར་མངོན་སུམ་
གྱི་མཚན་ཉིད་ཡིན་ནོ། །རྟགས་ཡང་དག་ལ་བརྟེན་ནས་རང་གི་འཇུག་ཡུལ་གྱི་གཙོ་བོར་གྱུར་
པའི་གཞལ་བྱ་ལྐོག་གྱུར་རྟོགས་པའི་རིག་པ། རྗེས་སུ་དཔག་པའི་ཚད་མའི་མཚན་ཉིད་ཏེ།
ཚིག་གསལ་ ༡ ལས། ལྐོག་ཏུ་གྱུར་པའི་ཡུལ་ཅན་རྟགས་བསྒྲུབ་པར་བྱ་བ་ལ་མི་འཁྲུལ་པ་
ལས་སྐྱེས་པའི་ཤེས་པ་ནི་རྗེས་སུ་དཔག་པའོ་ཞེས་གསུངས་སོ། །དཔེ་ཉེར་འཇལ་དང་ལུང་གི་
ཚད་མ་གཉིས་ནི་དཔེ་ལས་དོན་འཇལ་བའི་རྗེས་དཔག་དང་། དཔྱད་གསུམ་གྱིས་དག་པའི་
༡ སྡེ་བསྟན། དབུ་མ། འ། ཤོག ༢༥ བ། འཕྲེང་། ༤

199 བཀྲས་ལྷུན་ཐོས་གླིང་གྲྭ་ཚང་།
ལུང་གི་རྟགས་ལས་ཤིན་ཏུ་ལྐོག་གྱུར་སྟོན་པའི་གསུང་རང་རང་གི་བསྟན་བྱའི་དོན་ལ་མི་བསླུ་
བར་རྟོགས་པའི་རྗེས་དཔག་ལྟ་བུའོ། ། སྔོ་སྣང་དབང་ཤེས་ཀྱིས་དྲངས་ནས་སྐྱེས་པའི་སྔོན་པོ་
དོན་མཐུན་དུ་དྲན་པའི་དྲན་ཤེས་ནི། སྔོན་འཛིན་ཡིད་ཀྱི་མངོན་སུམ་ཚད་མ་ཡིན་ཞིང་སྔོན་
སྣང་དབང་ཤེས་ཀྱི་སྔོན་པོ་རང་སྟོབས་ཀྱིས་དངོས་སུ་རིག་པ་དང་སྔོན་སྣང་དབང་ཤེས་ཀྱིས་
དྲངས་ནས་སྐྱེས་པའི་སྔོན་པོ་དྲན་པའི་དྲན་ཤེས་ཀྱིས་སྔོན་པོ་རང་སྟོབས་ཀྱིས་དངོས་སུ་མི་རིག་
ཅིང་སྔོན་སྣང་དབང་ཤེས་ཀྱི་སྟོབས་ཀྱིས་དངོས་སུ་རིག་ཀྱང་མི་གསལ་བར་སྣང་བའོ།
།བཞི་བརྒྱ་པའི་འགྲེལ་པ་ ༡ ལས། རྣམ་པར་ཤེས་པ་གཉིས་ཀྱིས་དོན་གཅིག་
རྣམ་པར་ཤེས་པ་མ་ཡིན་ཏེ། གཅིག་ནི་ཡུལ་གྱི་རྣམ་པ་དངོས་སུ་དཔྱོད་པར་བྱེད་པ་སྟེ་གང་
དངོས་པོར་སྐྱེས་པའོ། །གཉིས་པ་ནི། དངོས་སུ་བྱེད་པ་ཉིད་དུ་རྣམ་པར་ཤེས་པ་མ་ཡིན་ཏེ།
དབང་པོའི་རྣམ་པར་ཤེས་པའི་སྟོབས་ཀྱིས་དེ་ལྟར་རྟོགས་ཤིང་སྐྱེ་བ་ན་དེ་དཔྱད་དོན་དེ་རྣམ་པར་
ཤེས་པའོ་ཞེས་ཉེ་བར་འདོགས་སོ་ཞེས་དང་། ཚོར་བ་ལ་སོགས་པ་ལྟར་ཉམས་སུ་མྱོང་བའི་
རྣམ་པ་ཡང་མ་ཡིན་ལ་གཟུགས་དང་སྒྲ་ལ་སོགས་པ་བཞིན་དབང་པོའི་སྒོ་ནས་ཡོངས་སུ་
དཔྱད་པར་བྱ་བ་ཡང་མ་ཡིན་ནོ་ཞེས་སྔར་བཤད་ཀྱི་དྲན་ཤེས་དེ་ཡིད་ཀྱི་མངོན་སུམ་ཚད་མར་
བསྟན་ཏོ། །ཤེས་པ་ཐམས་ཅད་རང་རང་གི་སྣང་བ་ལ་ཚད་མ་ཡིན་ཞིང་ཡིད་ཀྱི་ཤེས་པ་རྣམས་
ནི་རང་གི་སྣང་བ་ལ་ཡིད་ཀྱི་མངོན་སུམ་ཚད་མ་ཡིན་པས་བདག་འཛིན་གཉིས་དང་སྒྲ་རྟག་
འཛིན་རྟོག་པ་ལྟ་བུ་རང་གི་སྣང་བ་ལ་ཡིད་ཀྱི་མངོན་སུམ་ཚད་མ་ཡིན་ཀྱང་ལོག་ཤེས་འབའ་
ཞིག་ཡིན་ཏེ། དེ་དག་གི་འཇུག་ཡུལ་ཐ་སྙད་དུ་ཡང་མེད་པའི་ཕྱིར། མངོན་སུམ་གྱི་ཚད་མ་
རྣམས་ཀྱི་ཡུལ་ནི་མངོན་སུམ་གྱི་ཚད་མ་དེ་ལ་མངོན་སུམ་ཡིན་ལ་མངོན་སུམ་གྱི་ཚད་མ་རྣམས་
ནི་རང་གི་ཡུལ་ལ་མངོན་སུམ་མ་ཡིན་ཏེ། མངོན་སུམ་གྱི་ཚད་མའི་ཡུལ་རྣམས་ཚད་མ་དེ་ལ་
༡ སྡེ་བསྟན། དབུ་མ། ཡ། ཤོག ༡༨༠ བ་ འཕྲེང་། ༤

200 དབུ་མ་ཐར་འདོད་དེད་དཔོན།
དངོས་སུ་མངོན་སུམ་དུ་སྣང་མངོན་སུམ་གྱི་ཚད་མ་རྣམས་དེའི་ཡུལ་ལ་མངོན་སུམ་དུ་མི་སྣང་
བའི་ཕྱིར། ཚིག་གསལ་ ༡ ལས། ཟླ་བ་གཉིས་ལ་སོགས་པ་དག་ནི་རབ་རིབ་ཅན་མ་ཡིན་
པའི་ཤེས་པོ་ལ་ལྟོས་ནས་མངོན་སུམ་ཉིད་མ་ཡིན་པ་ལ་རབ་རིབ་ཅན་ལ་སོགས་པ་ལ་ལྟོས་
ནས་ནི་མངོན་སུམ་ཁོ་ནའོ། །ཞེས་གསུངས་པའི་ཕྱིར། གང་ཟག་གི་བདག་འཛིན་ལྷན་སྐྱེས་
ཆོས་ཅན། ཁྱོད་ཀྱི་གཞལ་བྱ་ཡོད་པར་ཐལ། ཁྱོད་ཁྱོད་རང་ལ་གང་ཟག་གི་བདག་ཏུ་སྣང་བ་
དེ་ལ་མངོན་སུམ་གྱི་ཚད་མ་ཡིན་པའི་ཕྱིར། འདོད་ན། གང་ཟག་གི་བདག་ཡོད་པར་ཐལ།
འདོད་པའི་ཕྱིར་ཞེ་ན། མ་ཁྱབ་སྟེ། གང་ཟག་གི་བདག་གི་དོན་སྤྱི་དེ་དེའི་ཞེན་ཡུལ་ཡིན་པའི་
ཕྱིར་ཏེ། དེ་དེ་ལ་ཞེན་ཚད་ཡིན་པའི་ཕྱིར་ཏེ། དེ་དེ་ལ་ཞེན་རིག་ཡིན་པའི་ཕྱིར། ཁོ་ན་རེ།
དེ་ལ་ཞེན་ཚད་མ་ཡིན་པར་ཐལ། དེ་དེ་ལ་མངོན་སུམ་གྱི་ཚད་མ་ཡིན་པའི་ཕྱིར་ཞེ་ན། མ་ཁྱབ་
སྟེ། ཞེན་ཚད་དེ་དང་མངོན་སུམ་གྱི་ཚད་མ་མི་འགལ་བའི་ཕྱིར།
ཁོ་ན་རེ། ཆུང་ཀླུང་རྣག་ཁྲག་དུ་སྣང་བའི་མིག་ཤེས་ཆོས་ཅན། ཁྱོད་རང་གི་འཇུག་
ཡུལ་གྱི་གཙོ་བོ་ལ་མི་བསླུ་བའི་ཤེས་པར་ཐལ། ཚད་མ་ཡིན་པའི་ཕྱིར། འདོད་ན། ཆུ་ཀླུང་
བདུད་རྩིར་སྣང་བའི་དབང་པོའི་མངོན་སུམ་ཚད་མ་ཆོས་ཅན། དེར་ཐལ། དེའི་ཕྱིར། འདོད་
ན། ཆུ་ཀླུང་རྣག་ཁྲག་དང༌། བདུད་རྩིའི་གཞི་མཐུན་དུ་ཐལ་ལོ་ཞེ་ན། མ་ཁྱབ་སྟེ། ཆུ་ཀླུང་
གིས་ཉེར་ལེན་བྱས་པ་ལས་བྱུང་བའི་རྣག་ཁྲག་དང་བདུད་རྩི་གཉིས་ཚད་མ་དེ་གཉིས་ཀྱི་འཇུག་
ཡུལ་གྱི་གཙོ་བོ་ཡིན་པའི་ཕྱིར། གཞན་ཡང་། ཆུ་ཀླུང་བདུད་རྩིར་སྣང་ན་ཆུ་ཀླུང་ཆུ་ཀླུང་དུ་མི་
སྣང་བས་ཁྱབ་པར་ཐལ། ཆུ་ཀླུང་བདུད་རྩིར་སྣང་བའི་དབང་མངོན་དེས་རང་གི་འཇུག་ཡུལ་
གྱི་གཙོ་བོ་མ་རྟོགས་འདུག་པའི་ཕྱིར། འདོད་ན། ཆུ་ཀླུང་བདེན་མེད་དུ་རྟོགས་ན་ཆུ་ཀླུང་བདེན་
གྲུབ་དུ་མི་སྣང་བས་ཁྱབ་པར་ཐལ། འདོད་པའི་ཕྱིར། འདོད་ན། ཆུ་ཀླུང་བདེན་མེད་དུ་རྟོགས་
༡ སྡེ་བསྟན། དབུ་མ། འ། ཤོག ༢༥ བ། འཕྲེང་། ༢

201 བཀྲས་ལྷུན་ཐོས་གླིང་གྲྭ་ཚང་།
པའི་སོ་སྐྱེ་ཆོས་ཅན། དེར་ཐལ། དེའི་ཕྱིར། འདོད་མི་ནུས་ཏེ། ཆུ་ཀླུང་སྣང་བའི་སེམས་ཅན་
ཡིན་པའི་ཕྱིར། སྒྱུ་མ་མཁན་ཆོས་ཅན། རྡེ་ཤིང་རྟ་གླང་དུ་མི་སྣང་བར་ཐལ། དེ་དེ་མིན་པར་
དངོས་སུ་རྟོགས་པའི་ཕྱིར། མདོར་ན། ཆུ་ཀླུང་རྣག་ཁྲག་དུ་སྣང་བ་དང་དེ་བདུད་རྩིར་སྣང་
བ་དང་དེ་དེར་སྣང་བ་མི་འགལ་ཏེ་། ཊིཀ་ཆེན་ ༡ དུ། དངོས་གཅིག་ཅེས་ཀྱང་གསུངས་
པས་གཞུང་དོན་རགས་པ་རེས་མ་ཚིམ་པར་ཞིབ་ཏུ་དཔྱད་པར་བྱའོ། ཞེས་སོགས་བཤད་པའི་
ཕྱིར། སོ་སྐྱེའི་རྒྱུད་ཀྱི་སྟོང་ཉིད་དོན་མཐུན་དུ་དྲན་པའི་དྲན་ཤེས་ཆོས་ཅན། ཚད་མ་ཡིན་པར་
ཐལ། རང་གི་འཇུག་ཡུལ་གྱི་གཙོ་བོ་རྟོགས་ཤིང་དེ་ལ་མི་བསླུ་བའི་རིག་པ་ཡིན་པའི་ཕྱིར
འདོད་ན། མིན་པར་ཐལ། མངོན་སུམ་གྱི་ཚད་མ་ཡང་མིན་རྗེས་སུ་དཔག་པའི་ཚད་མ་ཡང་མ་
ཡིན་པའི་ཕྱིར། རྟགས་དང་པོ་གྲུབ་སྟེ། སོ་སྐྱེས་སྟོང་ཉིད་མངོན་སུམ་དུ་མ་རྟོགས་པའི་ཕྱིར།
གཉིས་པ་གྲུབ་སྟེ། ཚུར་མཐོང་གི་རྒྱུད་ཀྱི་སྔོན་པོ་དོན་མཐུན་དུ་དྲན་པའི་དྲན་ཤེས་དེ་རྗེས་སུ་
དཔག་པའི་ཚད་མ་ཡིན་པའི་ཕྱིར་སྙམ་ན། མ་ཁྱབ་སྟེ། ཚུར་མཐོང་ལ་སྟོང་ཉིད་མངོན་གྱུར་མ་
ཡིན་ཞིང་སྔོན་པོ་ཚུར་མཐོང་ལ་མངོན་གྱུར་ཡིན་པའི་ཕྱིར། ཁ་ཅིག་ན་རེ། སེམས་ཅན་མཐའ་
དག་སྡུག་བསྔལ་མཐའ་དག་དང་བྲལ་བར་འདོད་པའི་སྙིང་རྗེ་ཆོས་ཅན། རང་གི་འཇུག་ཡུལ་
གྱི་གཙོ་བོ་རྟོགས་པར་ཐལ། ཚད་མ་ཡིན་པའི་ཕྱིར། འདོད་མི་ནུས་ཏེ། རང་གི་འཇུག་ཡུལ་
གྱི་གཙོ་བོ་མེད་པའི་ཕྱིར་ཟེར་ན། རྟགས་མ་གྲུབ་པར་ཐལ། སྡུག་བསྔལ་དང་བྲལ་བར་འདོད་
པའི་སེམས་ཅན་ལྟ་བུ་དེའི་འཇུག་ཡུལ་གྱི་གཙོ་བོ་ཡིན་པའི་ཕྱིར་ཏེ། དེས་རྟོགས་པའི་ཕྱིར།
གཞན་ཡང་། དེའི་འཇུག་ཡུལ་གྱི་གཙོ་བོ་ཡོད་པར་ཐལ། གཞན་དོན་དུ་རྫོགས་བྱང་ཐོབ་
འདོད་ཀྱི་བློ་དེའི་འཇུག་ཡུལ་གྱི་གཙོ་བོ་ཡོད་པའི་ཕྱིར་ཏེ། རྫོགས་པའི་བྱང་ཆུབ་དེའི་འཇུག་
ཡུལ་གྱི་གཙོ་བོ་ཡིན་པའི་ཕྱིར་ཏེ། དེ་འདྲ་བ་དེས་རྫོགས་པའི་བྱང་ཆུབ་རྟོགས་པའི་ཕྱིར་ཏེ། .
༡ ཞོལ་པར། རྗེའི་གསུང་། མ། ཤོག ༡༥༣ ན། འཕྲེང་། ༢

202 དབུ་མ་ཐར་འདོད་དེད་དཔོན།
དེ་འདྲ་བ་དེ་རྫོགས་བྱང་ཐོབ་འདོད་ཀྱི་བློ་ཡིན་པའི་ཕྱིར། །
ཁ་ཅིག་ན་རེ། མཐོང་ལམ་བར་ཆད་མེད་ལམ་ཆོས་ཅན། རང་གི་སྣང་བ་ལ་ཚད་
མར་ཐལ། ཤེས་པ་ཡིན་པའི་ཕྱིར། འདོད་ན། དེ་ལ་སྟོང་ཉིད་དུ་སྣང་བ་དེ་སྟོང་ཉིད་ཡིན་པར་
ཐལ། འདོད་པའི་ཕྱིར། འདོད་ན། དེའི་གཞལ་བྱ་སྟོང་ཉིད་ཡིན་པར་ཐལ། དེའི་ཕྱིར།
འདོད་ན་ཁྱོད་ཀྱི་གཞལ་བྱ་སྟོང་ཉིད་མ་ཡིན་པར་ཐལ། ཁྱོད་ཡོད་པའི་ཕྱིར་ཟེར་ན། དེའི་
གཞལ་བྱ་ཆོས་ཅན། སྟོང་ཉིད་ཡིན་པར་ཐལ། དེ་ཁྱོད་ལ་གཉིས་སྣང་ནུབ་པའི་ཕྱིར་ཏེ། ཁྱོད་
དེའི་དངོས་ཀྱི་གཞལ་བྱ་ཡིན་པའི་ཕྱིར། མ་གྲུབ་ན། མཐོང་ལམ་བར་ཆད་མེད་ལམ་ཆོས་ཅན།།
ཁྱོད་ཀྱི་གཞལ་བྱ་དེ་ཁྱོད་ཀྱི་དངོས་ཀྱི་གཞལ་བྱ་ཡིན་པར་ཐལ། ཁྱོད་ཀྱིས་ཁྱོད་རང་གི་གཞལ་
བྱ་དངོས་སུ་རྟོགས་པའི་ཕྱིར་ཏེ། ཁྱོད་ཚད་མ་ཡིན་པའི་ཕྱིར། གཞན་ཡང་། དེ་ཆོས་ཅན།
ཁྱོད་ཀྱི་གཞལ་བྱ་དེ་ཁྱོད་ཀྱི་ཤུགས་ཀྱི་གཞལ་བྱ་ཡིན་པར་ཐལ། དེ་ཁྱོད་ཀྱི་གཞལ་བྱ་གང་ཞིག་
དེ་ཁྱོད་ཀྱི་དངོས་ཀྱི་གཞལ་བྱ་མ་ཡིན་པའི་ཕྱིར། འདོད་ན། ཁྱོད་ཀྱི་གཞལ་བྱ་མིན་པ་དེ་ཁྱོད་
ཀྱི་དངོས་ཀྱི་གཞལ་བྱ་ཡིན་པར་ཐལ། ཁྱོད་ཀྱི་གཞལ་བྱ་དེ་ཁྱོད་ཀྱི་ཤུགས་ཀྱི་གཞལ་བྱ་ཡིན་
པའི་ཕྱིར། གཞན་ཡང་། དེ་ལ་སྟོང་ཉིད་དུ་སྣང་བ་ཆོས་ཅན། ཁྱོད་སྟོང་ཉིད་ཡིན་པར་ཐལ།
ཁྱོད་མཐོང་ལམ་བར་ཆད་མེད་ལམ་ལ་སྟོང་ཉིད་དུ་སྣང་བ་གང་ཞིག །དེ་མ་འཁྲུལ་པའི་ཤེས་
པ་ཡིན་པའི་ཕྱིར། རྟགས་དང་པོ་གྲུབ་པར་ཐལ། དེ་ལ་སྟོང་ཉིད་དུ་སྣང་བ་དེ་དེ་ལ་སྣང་བའི་
ཕྱིར། དེར་ཐལ། དེ་ལ་སྣང་བ་དེ་ལ་སྣང་བའི་ཕྱིར་ཏེ། དེ་ལ་སྣང་བ་དེ་ལ་སྣང་བ་ལྟར་གྲུབ་
པའི་ཕྱིར། མ་གྲུབ་ན། མཐོང་ལམ་བར་ཆད་མེད་ལམ་ཆོས་ཅན། ཁྱོད་ལ་སྣང་བ་དེ་ཁྱོད་ལ་
སྣང་བ་ལྟར་དུ་གྲུབ་པར་ཐལ། ཁྱོད་མ་འཁྲུལ་པའི་རིག་པ་ཡིན་པའི་ཕྱིར་ཏེ། བར་ཆད་མེད་
ལམ་ཡིན་པའི་ཕྱིར། མཐོང་ལམ་བར་ཆད་མེད་ལམ་གྱི་གཞལ་བྱ་ནི་མེད་དགག་དང་། དོན་
དམ་པ་ཁོ་ན་ཡིན་པར་སྔར་གྱི་རིགས་པ་རྣམས་ཀྱིས་གྲུབ་བོ། ། ཁ་ཅིག་ན་རེ། ཐེག་ཆེན་མཐོང་

203 བ ཀྲས་ལྷུན་ཐོས་གླིང་གྲྭ་ཚང་། །
ལམ་བར་ཆད་མེད་ལམ་ཆོས་ཅན། མེད་དགག་གི་རྣམ་པ་ཅན་ཡིན་པར་ཐལ། བར་ཆད་མེད་
ལམ་ཡིན་པའི་ཕྱིར། འདོད་ན། མེད་དགག་ཆོས་ཅན། དོན་དམ་བདེན་པར་ཐལ། དེའི་
དངོས་ཀྱི་གཞལ་བྱ་ཡིན་པའི་ཕྱིར་ཞེ་ན། རྩ་བར་མ་ཁྱབ་སྟེ། བདེན་སྟོང་མེད་དགག་ཡིན་པས་
མཐོང་ལམ་བར་ཆད་མེད་ལམ་མེད་དགག་གི་རྣམ་པ་ཅན་དུ་གསུངས་པ་ཙམ་ཡིན་པའི་ཕྱིར།
དེ་ཆོས་ཅན། མེད་དགག་གི་རྣམ་པ་ཅན་ཡིན་པར་ཐལ། སྟོང་ཉིད་མེད་དགག་གང་ཞིག
སྟོང་ཉིད་ཀྱི་རྣམ་པ་ཅན་ཡིན་པའི་ཕྱིར་ཞེ་ན། འོ་ན་དེ་ཆོས་ཅན། གཞལ་བྱའི་རྣམ་པ་ཅན་ཡིན་
པར་ཐལ། སྟོང་ཉིད་གཞལ་བྱ་གང་ཞིག །སྟོང་ཉིད་ཀྱི་རྣམ་པ་ཅན་ཡིན་པའི་ཕྱིར། འདོད་ན།
སྒྲུབ་པའི་རྣམ་པ་ཅན་ཡིན་པར་ཐལ། གཞལ་བྱ་སྒྲུབ་པ་གང་ཞིག །གཞལ་བྱའི་རྣམ་པ་ཅན་
ཡིན་པའི་ཕྱིར། ཁྱབ་པ་ཁས་སོ། །འདོད་ན་འགལ་ལོ། །བར་ཆད་མེད་ལམ་ནི་སྟོང་ཉིད་ཀྱི་
རྣམ་པ་ཤར་བ་དང་། དེའི་རྣམ་པ་མི་སྣང་བའི་གཞི་མཐུན་ཡིན་པའི་ཕྱིར་ཏེ། དེ་ལ་དེའི་རྣམ་པ་
ཤར་བ་གང་ཞིག དེ་ལ་དེའི་རྣམ་པ་མི་སྣང་བའི་ཕྱིར། དེ་ཆོས་ཅན། དེའི་རྣམ་པ་ཤར་བར་
ཐལ། དེའི་རྣམ་པར་སྐྱེས་པའི་ཕྱིར་ཏེ། དེ་དངོས་སུ་རྟོགས་པའི་བློ་ཡིན་པའི་ཕྱིར། དེ་ལ་
སྟོང་ཉིད་ཀྱི་རྣམ་པ་མི་སྣང་སྟེ་སྟོང་ཉིད་ཀྱི་རྣམ་པ་དེ་སྟོང་ཉིད་མ་ཡིན་པའི་ཕྱིར་ཏེ། མཐོང་
ལམ་བར་ཆད་མེད་ལམ་དེ་སྟོང་ཉིད་ཀྱི་རྣམ་པ་ཡིན་པའི་ཕྱིར་ཏེ། དེ་ཡུལ་གྱི་རྣམ་པ་ཡིན་པའི་
ཕྱིར་ཏེ། དེ་གཟུང་རྣམ་ཡིན་པའི་ཕྱིར་ཏེ། དེ་གཞན་རིག་གི་ཤེས་པ་ཡིན་པའི་ཕྱིར་ཏེ། དེ་ཤེས་
པ་ཡིན་པའི་ཕྱིར། ཁྱབ་སྟེ། རང་རིག་གི་ཤེས་པ་མེད་པའི་ཕྱིར། །
ཁ་ཅིག་ན་རེ། ཚད་མ་ཆོས་ཅན། མི་བསླུ་བར་ཐལ། མི་བསླུ་བའི་ཆོས་ཡིན་པའི་
ཕྱིར་ཏེ། རང་གི་འཇུག་ཡུལ་གྱི་གཙོ་བོ་ལ་མི་བསླུ་བའི་ཆོས་ཡིན་པའི་ཕྱིར། འདོད་ན། མི་
བསླུ་བ་མ་ཡིན་པར་ཐལ། བསླུ་བ་ཡིན་པའི་ཕྱིར་ཏེ། རྫུན་པ་ཡིན་པའི་ཕྱིར། འདུས་བྱས་ཡིན་
པའི་ཕྱིར་ཏེ། འདུ་བྱེད་ཐམས་ཅད་བསླུ་བ་དང་རྫུན་པའི་ཆོས་ཅན་ཡིན་པའི་ཕྱིར་ཞེ་ན། རྣམ་

204 དབུ་མ་ཐར་འདོད་དེད་དཔོན།
མཁྱེན་ཆོས་ཅན། རྫུན་པ་བསླུ་བའི་ཆོས་ཅན་ཡིན་པར་ཐལ། འདུས་བྱས་ཡིན་པའི་ཕྱིར།
འདོད་ན། མ་ཡིན་པར་ཐལ། ཁྱོད་སྣང་ཡུལ་དུ་བྱེད་པའི་མངོན་སུམ་གྱི་ཚད་མ་དེ་ལ་ཁྱོད་
བདེན་གྲུབ་དུ་མི་སྣང་བདེན་སྟོང་དུ་སྣང་བའི་ཕྱིར་ཏེ། ཁྱོད་སྣང་ཡུལ་དུ་བྱེད་པའི་མངོན་སུམ་
གྱི་ཚད་མ་དེ་རྣམ་མཁྱེན་ཡིན་པའི་ཕྱིར་ཏེ། ཁྱོད་རྣམ་མཁྱེན་ཡིན་པའི་ཕྱིར། གཞན་ཡང་བཀའ་
བརྒྱད་སྟོང་པ་ཆོས་ཅན། མི་བསླུ་བའི་ཆོས་ཡིན་པར་ཐལ། རང་གི་བསྟན་བྱའི་དོན་ལ་མི་བསླུ་
བའི་ཆོས་ཡིན་པའི་ཕྱིར་ཏེ། དཔྱད་གསུམ་གྱིས་དག་པའི་ལུང་ཡིན་པའི་ཕྱིར། འདོད་ན།
རྫུན་པ་བསླུ་བའི་ཆོས་ཅན་ཡིན་པར་ཐལ། འདུ་བྱེད་ཡིན་པའི་ཕྱིར། འཁོར་གསུམ། གཞན་
ཡང་། རྣམ་མཁྱེན་ཆོས་ཅན། མི་བསླུ་བའི་ཆོས་ཡིན་པར་ཐལ། བསླུ་བ་མེད་པའི་སྐྱབས་
གནས་ཡིན་པའི་ཕྱིར། འདོད་ན་བསྒྲིགས། མི་བསླུ་བར་ཐལ། མི་བསླུ་བའི་ཆོས་ཡིན་པའི་
ཕྱིར། འཁོར་གསུམ། འདུ་བྱེད་ཐམས་ཅད་བསླུ་བའི་ཆོས ། ཞེས་པ་ནི་རང་སྣང་ཡུལ་དུ་
བྱེད་པའི་བློ་ལ་བདེན་གྲུབ་དུ་སྣང་ཡང་བདེན་མེད་ཀྱི་ཆོས་རྣམས་ལ་དགོངས་སོ། འདིར་ཡོད་ །
ན་མངོན་སུམ་ཡིན་དགོས་ཏེ། ཡོད་ན་མངོན་གྱུར་ཡིན་དགོས་པའི་ཕྱིར་ཏེ། ཡོད་ན་རང་མངོན་ ་
སུམ་དུ་རྟོགས་པའི་ཚད་མ་ལ་མངོན་སུམ་ཡིན་དགོས་པའི་ཕྱིར། རྗེས་སུ་དཔག་པའི་ཚད་མ་
རྣམས་མངོན་སུམ་དང་རྗེས་སུ་དཔག་པའི་ཚད་མའི་གཞི་མཐུན་ཡིན་ཀྱང་མངོན་སུམ་གྱི་ཚད་
མ་མ་ཡིན་པའི་ཕྱིར་ཏེ། མངོན་སུམ་གྱི་ཚད་མ་དང་རྗེས་སུ་དཔག་པའི་ཚད་མ་གཉིས་འགལ་
བའི་ཕྱིར་ཏེ། རྗེས་སུ་དཔག་པའི་ཚད་མ་ཡིན་ན་རྟགས་ཡང་དག་ལ་བརྟེན་དགོས། མངོན་
སུམ་གྱི་ཚད་མ་ཡིན་ན་དེ་མ་ཡིན་དགོས་པའི་ཕྱིར། །
༈ གསུམ་པ་ལ། སྤྱོད་འཇུག་ནས་གསུང་ཚུལ། འདིར་གསུང་ཚུལ། དེ་གཉིས་
འཕགས་པའི་བཞེད་པར་བསྟན་པ་དང་གསུམ། དང་པོ་ནི། སྤྱོད་འཇུག་ ༢ ལས། གལ་ཏེ་
༡ རྩ་ཤེས། རབ་བྱེད། ༡༣ ཚིགས་བཅད། ༡ ། ༢ སྡེ་བསྟན། དབུ་མ། ལ། ཤོག ༣༡ བ་ འཕྲེང་། ༤

205 བཀྲས་ལྷུན་ཐོས་གླིང་གྲྭ་ཚང་།
རང་རིག་ཡོད་མིནན། །རྣམ་ཤེས་དྲན་པར་ཇི་ལྟར་འགྱུར། །ཞེས་སྔོ་སྣང་དབང་ཤེས་དྲན་པའི་
དྲན་ཤེས་མེད་པར་ཐལ། སྔོ་སྣང་དབང་ཤེས་ཉམས་སུ་མྱོང་བའི་རང་རིག་མེད་པའི་ཕྱིར་ཏེ།
རང་རིག་མེད་པའི་ཕྱིར་ཞེ་ན། རྩ་བར་མ་ཁྱབ་སྟེ། སྡོ་སྣང་དབང་ཤེས་ཀྱི་སྔོན་པོ་གྲུབ་པའི་
སྟོབས་ཀྱིས་སྡོ་སྣང་དབང་ཤེས་དྲན་པའི་དྲན་ཤེས་རང་སྟོབས་ཀྱིས་འདྲེན་པར་ནུས་པའི་ཕྱིར་
ཏེ། དགུན་དུས་ཀྱི་བྱི་བས་རྨུགས་པ་དྲན་པའི་སྟོབས་ཀྱིས་དུས་དེར་དུག་ཞུགས་པ་ཕྱིས་དྲན་
ནུས་པའི་ཕྱིར་ཏེ། དེ་ཉིད་ལས། གཞན་མྱོང་བ་དང་འབྲེལ་པ་ལས། །དྲན་འགྱུར་བྱི་བའི་དུག་
བཞིན་ནོ ། །ཞེས་གསུངས་པའི་ཕྱིར། ཊིཀ་ཆེན་ ༢ ལས། དཔེར་ན་དགུན་གྱི་དུས་སུ་བྱི་
བས་ལུས་ལ་རྨུགས་པ་ན་བྱི་དུག་ཞུགས་ཡོད་ཀྱང་རྨུགས་པ་མྱོང་གི་དུག་མ་མྱོང་། དེ་ལས་
དུས་ཕྱིས་འབྲུག་གི་སྒྲ་ཐོས་པ་ན་རྨུགས་པའི་དུག་ཞུགས་པར་འདུག་སྙམ་དུ་དྲན་ཀྱང་སྔར་གྱི་
ཚེ་དུག་མ་མྱོང་བ་བཞིན་ནོ།།དེ་ལ་བྱི་བས་རྨུགས་པ་ནི་སྔོན་གྱི་ཡུལ་མྱོང་བ་བཞིན་ནོ། །རྨུགས་
པ་དང་དུས་གཅིག་ཏུ་དུག་ཞུགས་པ་ནི། ཡུལ་བཟུང་བ་དང་དུས་གཅིག་ཏུ་ཡོད་པའི་ཡུལ་ཅན་
གྱི་མྱོང་བ་དང་འདྲའོ། །དེའི་ཚེ་ཡུལ་ཅན་རང་གིས་རང་མ་མྱོང་བ་ནི་སྨུགས་པའི་ཚེ་དུག་མ་
མྱོང་བ་དང་འདྲའོ། །ཕྱིས་རྨུགས་པ་དྲན་པ་ནི་ཡུལ་མྱོང་བ་དྲན་པ་དང་འདྲའོ། །ཡུལ་མྱོང་
དྲན་པ་ཉིད་ཀྱིས་སྔར་གྱི་ཡུལ་ཅན་ཁོ་རང་གིས་ཁོ་རང་མ་མྱོང་ཡང་དྲན་པ་ནི་རྨུགས་པ་དྲན་པ་
ཉིད་ཀྱི་མཐུས་སྔར་ཞུགས་པའི་དུག་མ་མྱོང་ཡང་དྲན་པ་དང་འདྲའོ་ཞེས་གསུངས་ལ། དེ་ཡང་
མིག་ཤེས་ལ་མྱོང་བ་དང་གཟུགས་ལ་ཡུལ་ཞེས་གསུངས་ལ། མིག་ཤེས་ཀྱིས་ཡུལ་མྱོང་
ཞེས་བཏགས་པ་ཙམ་ཡིན་ཏེ། མྱོང་བ་གསལ་རིག་ནི་ཤེས་པའི་ངོ་བོ་ཙམ་ཡིན་པའི་ཕྱིར།
མིག་ཤེས་ཀྱིས་གཟུགས་མྱོང་བ་ནི་མ་ཡིན་ཏེ། གཟུགས་ནི་ཤེས་པ་གང་དང་ཡང་མྱོང་བྱ་མྱོང་
༡ སྡེ་བསྟན། དབུ་མ་ ལ། ཤོག ༣༡ བ་ འཕྲེང་། ༤
༢ ཞོལ་པར། རྗེའི་གསུང་ མ! ཤོག ༡༦༠ བ། འཕྲེང་། ༣

206 _ དབུ་མ་ཐར་འདོད་དེད་དཔོན།
བྱེད་དུ་མི་འཐད་པའི་ཕྱིར་ཏེ། དེ་ནི་བེམ་པོ་ཡིན་པའི་ཕྱིར། མིག་ཤེས་ཀྱིས་མིག་ཤེས་རྟོགས་
ཏེ། མིག་ཤེས་ཀྱིས་གཟུགས་རྟོགས་པའི་དུས་དེར་མིག་ཤེས་རྟོགས་པའི་ཚད་མ་ཡོད་པའི་
ཕྱིར་རོ། དཔེར་ན་བྱི་བས་རྨུགས་པ་དང་ལྷན་ཅིག་བྱི་དུག་ཞུགས་པ་བཞིན། མིག་ཤེས་ཀྱིས་
གཟུགས་རྟོགས་པའི་ཚེ་མིག་ཤེས་རང་རིག་གིས་མ་མྱོང་སྟེ། རྨུགས་པའི་ཚེ་དུག་ཞུགས་པ་
མ་རྟོགས་པ་བཞིན་ཡིན་པའི་ཕྱིར། སྔོན་པོ་དྲན་པའི་སྟོབས་ཀྱིས་སྔོ་སྣང་དབང་ཤེས་དྲན་པར་
འགྱུར་ཏེ། རྨུགས་པ་དྲན་པའི་སྟོབས་ཀྱིས་དེ་དུས་དུག་ཞུགས་པ་དྲན་ནུས་པའི་ཕྱིར། འོ་ན་
ཡུལ་ཅན་ཁོ་རང་གིས་ཁོ་རང་མ་མྱོང་བར་གསུངས་པ་མི་འཐད་པར་ཐལ། མིག་ཤེས་ཀྱིས་
མིག་ཤེས་རྟོགས་པའི་ཕྱིར་ཞེ་ན། མ་ཁྱབ་སྟེ། མིག་ཤེས་རང་རིག་གིས་མ་རྟོགས་པ་ལ་
དགོངས་པའི་ཕྱིར། མིག་ཤེས་ཉམས་སུ་མྱོང་བའི་རང་རིག་ཡོད་ན་དེ་གཉིས་ཀ་ཉམས་སུ་
མྱོང་བའི་རང་རིག་ཡིན་དགོས་པའི་ཕྱིར་ཏེ། བྱེད་པོ་ལས་དང་བྱ་བ་གཅིག་མིན་པས །
།ཞེས་གསུངས་པའི་ཕྱིར། །
གཉིས་པ་ནི། རང་རིག་མེད་ཀྱང་དྲན་པ་སྐྱེ་ཚུལ་འཐད་དེ། གཟུགས་དྲན་པའི་
སྟོབས་ཀྱིས་མིག་ཤེས་དྲན་པར་འགྱུར་བའི་ཕྱིར་ཏེ། མིག་ཤེས་དང་གཟུགས་དྲན་པའི་དྲན་
ཤེས་གཉིས་པོ་རང་བཞིན་གྱིས་གྲུབ་པའི་གཞན་མིན། མིག་ཤེས་ཀྱི་ཡུལ་དུ་གྱུར་པའི་
གཟུགས་དང་དྲན་ཤེས་ཀྱི་ཡུལ་དུ་གྱུར་པའི་གཟུགས་གཉིས་ཀྱང་རང་བཞིན་གྱིས་གྲུབ་པའི་
གཞན་མིན་པའི་ཕྱིར། རང་རིག་མེད་ཀྱང་དྲན་པ་སྐྱེ་ཚུལ་འདི་ནི་ཆོས་ཅན། བཏགས་དོན་
བཙལ་ནས་བཞག་བྱ་མ་ཡིན་ཏེ། ཐ་སྙད་པའི་ཚད་མ་ཙམ་ལ་བརྟེན་པའི་ལུགས་རྣམ་དག་ཡིན་
པའི་ཕྱིར། །
གསུམ་པ་ནི། འདི་གཉིས་ནི་འཕགས་པ་ཀླུ་སྒྲུབ་ཀྱི་དགོངས་པ་ཡིན་པའི་ཕྱིར་ཏེ།
༡ འཇུག་པ། སེམས་བསྐྱེད། ༦ ཚིགས་བཅད། ༧༦

207 བཀྲས་ལྷུན་ཐོས་གླིང་གྲྭ་ཚང་།
ཊིཀ་ཆེན་ ༡ དུ། འཕགས་པ་ཉིད་ཀྱིས། གལ་ཏེ་རང་ལས་ཚད་མ་གྲུབ། །གཞལ་བྱ་རྣམས་
ལ་མ་ལྟོས་པར། །ཁྱོད་ཀྱི་ཚད་མ་འགྲུབ་འགྱུར་འདིར། །གཞན་ལ་མི་ལྟོས་རབ་གྲུབ་འགྱུར
༢ ། །ཞེས་གསུངས་པའི་དགོངས་པ་ཡིན་པའི་ཕྱིར་ཏེ། ཚད་མ་གྲུབ་པ་ལ་གཞལ་བྱ་གྲུབ་པ་
ཙམ་གྱིས་མི་ཆོག་པར་ཚད་མ་རང་ལས་ཚད་མ་འགྲུབ་པ་གཞན་དག་འདོད་པ་ལྟར་ཡིན་ན། །
གཞལ་བྱ་ལ་མ་ལྟོས་པར་ཚད་མ་འགྲུབ་པར་འགྱུར་རོ། དེ་འདོད་ན། དངོས་པོ་རྣམས་རྒྱུ་རྐྱེན་
ལ་མ་ལྟོས་པར་རབ་ཏུ་གྲུབ་པར་འགྱུར་རོ་ཞེས་བཀག་པས་གཞལ་བྱ་གྲུབ་པ་ཙམ་གྱིས་ཚད་མ་
གྲུབ་པར་ཤུགས་ཀྱིས་བསྟན་ཏོ། །དེ་ལྟར་ན་སྔོན་འཛིན་ནི་གཞན་ལུགས་ལྟར་རང་རིག་གིས་
མི་གྲུབ་ཀྱི་དབང་པོའི་མངོན་སུམ་ཚད་མས་འགྲུབ་པར་བསྟན་ཏེ། དེ་ཡོད་པ་ནི་སྔོན་འཛིན་
གྱིས་གཞལ་བྱ་གྲུབ་པ་དེ་ཉིད་ཀྱིས་རྟོགས་པའི་ཕྱིར་རོ། །དེའི་ཕྱིར་ཚད་མ་གང་ཡིན་ཐམས་
ཅད་རང་གི་གཞལ་བྱ་གྲུབ་པ་དེ་ཉིད་ཀྱིས་འགྲུབ་བོ། །ཞེས་གསུངས་པའི་ཕྱིར། མཁས་པ་ཁ་
ཅིག་ན་རེ། སྟོང་ཉིད་རྟོགས་པའི་རྗེས་དཔག་དེས་སྟོང་ཉིད་ཡོད་པ་རྟོགས་པར་ཐལ། སྟོང་
ཉིད་རྟོགས་པའི་རྗེས་དཔག་དེ་ཉིད་ཀྱིས་དེ་ཉིད་རྟོགས་པའི་ཕྱིར། འདོད་ན། སྟོང་ཉིད་བརྗོད་
པའི་སྒྲས་སྟོང་ཉིད་ཡོད་པ་བརྗོད་པར་ཐལ། འདོད་པའི་ཕྱིར་ཞེ་ན། མ་ཁྱབ་སྟེ། སྟོང་ཉིད་
དྲན་པའི་དྲན་ཤེས་དེ་ཉིད་ཀྱིས་སྟོང་ཉིད་ཀྱི་ཡུལ་ཅན་མ་དྲན་པར་ཐལ། སྟོང་ཉིད་རྟོགས་པའི་
རྗེས་དཔག་དེས་དེ་མ་རྟོགས་པའི་ཕྱིར། འདོད་མི་ནུས་ཏེ། དེས་སྟོང་ཉིད་རྟོགས་སྙམ་དུ་དྲན་
པའི་བློས་ཡུལ་ཡུལ་ཅན་གཉིས་ཀ་རྟོགས་པའི་ཕྱིར་དང་། གཞན་ཡང་སྟོང་ཉིད་དྲན་པའི་བློས་
སྟོང་ཉིད་ཀྱི་ཡུལ་ཅན་དྲན་པར་ཐལ། འདིར་ཡུལ་ཡུལ་ཅན་གྱི་དྲན་པ་ཡུལ་མཚུངས་པར་
གསུངས་པའི་ཕྱིར། མཐོང་ལམ་སྡུག་བསྔལ་ཆོས་བཟོད་ཀྱིས་ཆོས་བཟོད་རྟོགས་པའི་ཆ་
༡ ཞོལ་པར། རྗེའི་གསུང་། མ། ཤོག ༡༦༡ བ། འཕྲེང་། ༦
༢ རྩོད་བཟློག ཚིགས་བཅད། ༥༠

208 ད བུ་མ་ཐར་འདོད་དེད་དཔོན།
ནས་རྗེས་བཟོད་དུ་འཐད་དེ། །རིགས་པ་དྲུག་ཅུ་པ་སོགས་སུ་གསུངས་པ་ལྟར་རྒྱལ་བ་ཙོང་ཁ་
པ་ཡབ་སྲས་རྣམས་བཞེད་པའི་ཕྱིར། མཉམ་གཞག་རྣམ་པར་མི་རྟོག་པའི་ཡེ་ཤེས་ཀྱིས་རང་
གི་གཞལ་བྱ་ཆོས་ཉིད་གྲུབ་པ་ན་དེའི་སྟོབས་ཀྱིས་ཡུལ་ཅན་གྱི་ཡེ་ཤེས་འགྲུབ་པ་ལ་རིག་བྱ་
རིག་བྱེད་སོ་སོར་སྣང་བའི་གཉིས་སྣང་ལོག་པ་མིན་པར་ཐལ། མིག་ཤེས་ཀྱིས་གཟུགས་རིག་
པའི་སྟོབས་ཀྱིས་མིག་ཤེས་འགྲུབ་པ་རིག་བྱ་རིག་བྱེད་སོ་སོར་སྣང་བའི་གཉིས་སྣང་ལོག་པ་
མ་ཡིན་པའི་ཕྱིར། དེར་ཐལ། མིག་ཤེས་ཀྱིས་གཟུགས་འགྲུབ་པའི་སྟོབས་ཀྱིས་མིག་ཤེས་
འགྲུབ་པ་ལ་རིག་བྱ་རིག་བྱེད་སོ་སོར་སྣང་བའི་གཉིས་སྣང་ཡོད་པའི་ཕྱིར། དེར་ཐལ། མིག་
ཤེས་ཀྱིས་གཟུགས་གྲུབ་པའི་སྟོབས་ཀྱིས་མིག་ཤེས་འགྲུབ་པར་གསུངས་པ་ནི་མིག་ཤེས་ཀྱིས་
དེ་དྲན་པའི་དྲན་ཤེས་རང་སྟོབས་ཀྱིས་འདྲེན་པ་ལ་དགོངས་པ་གང་ཞིག །མིག་ཤེས་དྲན་པའི་
དྲན་ཤེས་ལ་རིག་བྱ་རིག་བྱེད་སོ་སོར་སྣང་བའི་གཉིས་སྣང་ཡོད་པའི་ཕྱིར། རྟགས་སྔ་མ་
རྣམས་ཁས། འདོད་མི་ནུས་ཏེ། མཉམ་གཞག་རྣམ་པར་མི་རྟོག་པའི་ཡེ་ཤེས་ཀྱིས་རང་གི་
གཞལ་བྱ་ཆོས་ཉིད་གྲུབ་པ་ན་དེའི་སྟོབས་ཀྱིས་ཡུལ་ཅན་གྱི་ཡེ་ཤེས་འགྲུབ་པ་ལ་རིག་བྱ་རིག་
བྱེད་སོ་སོར་སྣང་བའི་གཉིས་སྣང་ལོག་པ་དང་གཞན་ལུགས་ཀྱི་ཤེས་པ་ཐམས་ཅད་ཁ་ནང་ལྟ་
ལ་གཉིས་སྣང་ལོག་པའི་འཛིན་རྣམ་ཡན་གར་བར་འདོད་པ་དང་མི་མཚུངས་པའི་ཁྱད་པར་ནི་
འབྲས་བུའི་སའི་སྐབས་སུ་འཆད་པར་འགྱུར་རོ་ཞེས་འདིའི་ཐད་ཀྱི་ཊིཀ་ཆེན་ལས་གསུངས་སོ།
མི་རྟོག་ཡེ་ཤིས་ཀྱིས་ཆོས་ཉིད་རིག་པའི་སྟོབས་ཀྱིས་དེ་འགྲུབ་པ་ནི་གཉིས་སྣང་ལོག་པའི་གྲུབ་
ཚུལ་ཡོད་དེ། དེས་དེ་ཤུགས་ལ་རྟོགས་པའི་ཕྱིར། ལོག་ཤེས་ཐམས་ཅད་ཀྱིས་དེ་རྟོགས་པར་
ཐལ་། ཚད་མ་ཐམས་ཅད་ཀྱིས་ཚད་མ་ཐམས་ཅད་རྟོགས་པའི་ཕྱིར། མ་ཁྱབ་ན། ལོག་ཤེས་
དྲན་པའི་དྲན་ཤེས་མེད་པར་ཐལ། དེས་དེ་མ་རྟོགས། རང་རིག་མེད་པའི་ཕྱིར་ཞེ་ན། མ་ཁྱབ་
སྟེ། འཕགས་པ་ཡབ་སྲས་རྣམས་ཀྱིས། གལ་ཏེ་རང་ལས་ཚད་མ་གྲུབ། །ཅེས་ཚད་མ་

209 བཀྲས་ལྷུན་ཐོས་གླིང་གྲྭ་ཚང་།
དམིགས་བསལ་དུ་གསུངས་པའི་ཕྱིར། སྒྲ་རྟག་པ་དྲན་པའི་སྟོབས་ཀྱིས་རྟག་འཛིན་རྟོག་པ་
དྲན་པར་འགྱུར་ཏེ། སྒྲ་མི་རྟག་པ་དྲན་པའི་སྟོབས་ཀྱིས་མི་རྟག་པ་འཛིན་པའི་རྟོག་པ་དྲན་པར་
འགྱུར་བའི་ཕྱིར་སྙམ་དུ་སེམས་ཏེ་དཔྱོད་པར་ཞུ།
༈ རྣམ་པ་དེ་ལྟའི་མདོ་སྡེ་གཞན་ཡང་ནི ༡། །ཞེས་སོགས་ཀྱི་སྐབས་སུ། གཞུང་
དོན་དང་། སྤྱི་དོན་གཉིས། དང་པོ་ནི། ཇི་ལྟར་ནད་པ་སོ་སོ་ལ། ཞེས་སོགས་ཀྱིས་ཕྱི་དོན་
མེད་པར་སྟོན་པའི་ལང་གཤེགས་ཀྱི་ལུང་འབའ་ཞིག་དྲང་དོན་དུ་སྟོན་པ་ཡིན་ནམ་ཞེ་ན། དེ་
མིན་ཞེས་སྟོན་པ་ལ་འདི་རྣམས་གསུངས་སོ། །ཇི་ལྟར་ནད་པ་སོ་སོ་ལ ༢། །ཞེས་སོགས་ཀྱི་
མདོ་ཆོས་ཅན། ཕྱི་རོལ་སྣང་བ་ཡོད་མེད་དེ ། །ཞེས་སོགས་ཀྱི་ལུང་འབའ་ཞིག་དྲང་དོན་དུ་
འགྲེལ་བྱེད་མ་ཡིན་ཏེ། མཚན་ཉིད་དང་པོ་གཉིས་ལ་བདེན་པར་ཡོད་མེད་ཀྱི་ཁྱད་པར་ཕྱེ་ནས་
སྟོན་པའི་དགོངས་འགྲེལ་གྱི་ལུང་། ཀུན་གཞི་ཡོད་པར་སྟོན་པའི་དགོངས་འགྲེལ་གྱི་ལུང་།
ཕྱི་དོན་མེད་པར་སྟོན་པའི་དགོངས་འགྲེལ་གྱི་ལུང་རྣམས་དྲང་དོན་དུ་སྒྲུབ་ནུས་པའི་ཕྱིར་ཏེ།
ཕྱི་དོན་མེད་པར་སྟོན་པའི་ལུང་སྒྲ་ཇི་
དེ་རྣམས་ཀྱིས་ཕྱི་དོན་མེད་པར་བསྟན་པ་གང་ཞིག 
བཞིན་པ་མིན་པར་སྟོན་བྱེད་ཀྱི་ལུང་ཡིན་པའི་ཕྱིར། ཀུན་བརྟགས་དང་གཞན་དབང་ལ་བདེན་
པར་ཡོད་མེད་ཀྱི་ཁྱད་པར་ཕྱེ་ནས་སྟོན་པའི་དགོངས་འགྲེལ་གྱི་ལུང་དེས་ཕྱི་དོན་མེད་པར་
བསྟན་ཏེ། དེས་གཉིས་སྟོང་གི་ཤེས་པ་བདེན་གྲུབ་དུ་བསྟན་པའི་ཕྱིར་ཏེ། ཁྱོད་ཀྱི་གཞན་
དབང་གང་གིས་འཛིན་པར་འགྱུར ༤། །ཞེས་སོགས་བཤད་པའི་ཕྱིར། ཀུན་གཞི་ཡོད་པར་
སྟོན་པའི་དགོངས་འགྲེལ་གྱི་ལུང་ཆོས་ཅན། ཕྱི་དོན་མེད་པར་བསྟན་ཏེ། སྣོད་བཅུད་ཀྱི་འཇིག་
༡ འཇུག་པ། སེམས་བསྐྱེད། ༦ ཚིགས་བཅད། ༩༥
༢ སྡེ་བཀའ། མདོ་སྡེ། ཅ། ལང་གཤེགས། ཤོག ༡༧༤ ན། འཕྲེང་། ༢
༣ སྡེ་བཀའ། མདོ་སྡེ་ ཅ་ ལང་གཤེགས། ཤོག ༡༡༦ ན། འཕྲེང༌། ༦
༤ འཇུག་པ། སེམས་བསྐྱེད། ༦ ཚིགས་བཅད། ༧༦

210 _ དབུ་མ་ཐར་འདོད་དེད་དཔོན།
རྟེན་ཐམས་ཅད་ཀུན་གཞི་འབའ་ཞིག་ཡོངས་སུ་སྨིན་པ་ལས་བྱུང་བའི་སེམས་ཀྱི་བདག་ཉིད་དུ་
བསྟན་པའི་ཕྱིར་ཏེ། དེ་ལྟར་མ་བསྟན་ན་ཀུན་གཞི་མ་བསྟན་དགོས་པ་གང་ཞིག ། ཁྱོད་ཀྱིས་
ཀུན་གཞི་བསྟན་པའི་ཕྱིར། འདིར་དྲང་དོན་དུ་དངོས་སུ་སྒྲུབ་དགོས་པའི་མདོ་དེ་ནི་ཁྱད་ཆོས་
གསུམ་ལྡན་ཡིན་ཏེ། དགོངས་འགྲེལ་གྱི་མདོ་ཡིན་པ། སྒྲ་ཇི་བཞིན་པ་མིན་པ། ཕྱི་དོན་མེད་
པར་དངོས་སུ་བསྟན་པའི་སྒོ་ནས་སེམས་ཙམ་པས་ངེས་དོན་གྱི་མདོར་འདོད་པ་ཞིག་དགོས་
པའི་ཕྱིར། སྐབས་འདིར་དྲང་དོན་གྱི་མདོར་དངོས་སུ་སྒྲུབ་དགོས་པའི་མདོ་ལ་ནི་སྔར་བཤད་
པའི་དགོངས་འགྲེལ་གྱི་མདོ་གསུམ་པོ་དེར་ངེས་ཏེ། མཐར་ཐུག་ཐེག་པ་གསུམ་དུ་སྟོན་པའི་
མདོ་རྣམས་ནི་མདོ་ཀུན་ལས་བཏུས་པར་དྲང་དོན་དགོངས་པ་ཅན་དུ་བསྒྲུབས་ཤིང་། འོག་ཏུ་
ཡང་ཅུང་ཟད་འཆད་པར་འགྱུར་ལ། བདེ་གཤེགས་སྙིང་པོ་རྟག་བརྟན་ཐེར་ཟུག་ཡོད་པར་སྟོན་
པའི་མདོ་ནི་ཀུན་གཞི་ཡོད་པར་སྟོན་པའི་མདོ་དྲང་དོན་དུ་སྒྲུབ་པ་ཉིད་ཀྱིས་སྒྲ་ཇི་བཞིན་པ་མིན་
པའི་མདོར་གྲུབ་ལ་དེ་བཞིན་དུ་འོག་ནས་ཀྱང་འཆད་པའི་ཕྱིར། འདིར་དྲང་དོན་དུ་དངོས་སུ་
འགྲེལ་བྱེད་ཀྱི་ལུང་ནི། ཇི་ལྟར་ནད་པ་སོ་སོ་ལ། །སྨན་པས་སྨན་རྣམས་གཏོང་བ་ལྟར། །དེ་
བཞིན་སངས་རྒྱས་སེམས་ཅན་ལ། །སེམས་ཙམ་དུ་ཡང་རབ་ཏུ་གསུངས། །ཞེས་པའི་འདི་ཁོ་
ནར་ངེས་པས་སྐབས་འདིར་ཞེས་པ་ནི་གཞུང་འདི་རྩ་འགྲེལ་གྱི་སྐབས་ཡིན་ལ་ལུགས་འདིར་
ཞེས་པ་ནི་དབུ་མ་ཐལ་འགྱུར་བའི་ལུགས་ལ་དགོངས་ལ་འདིར་ཞེས་གསུངས་པ་ལ་ནི་སྔར་
བཤད་པ་གཉིས་ཡོད་དོ། །འདི་རྣམས་ཤེས་བྱེད་ནི་སྤྱི་དོན་གྱི་སྐབས་སུ་འཆད་དོ།
༈ གཉིས་པ་ལ། དྲང་དོན་དུ་སྒྲུབ་དགོས་ཀྱི་ལུང་རྣམས་དགོད་པ། དྲང་དོན་དུ་
གྲུབ་པ། འཕྲོས་པའི་དོན་དང་གསུམ། དང་པོ་ནི། མཚན་ཉིད་གསུམ་ལ་བདེན་པར་ཡོད་
མེད་ཀྱི་ཁྱད་པར་ཕྱེ་ནས་སྟོན་པའི་དགོངས་འགྲེལ་གྱི་ལུང་ནི། དེ་ལ་ཆོས་རྣམས་ཀྱི་མཚན་
ཉིད་ངོ་བོ་ཉིད་མེད་པ་གང་ཞེ་ན། ཀུན་བརྟགས་པའི་མཚན་ཉིད་གང་ཡིན་པའོ། །དེ་ཅིའི་ཕྱིར་

211 བཀྲས་ལྷུན་ཐོས་གླིང་གྲྭ་ཚང་།
ཞེ་ན། འདི་ལྟར་དེ་ནི་མིང་དང་བརྡས་བཞག་པའི་མཚན་ཉིད་ཡིན་གྱི་རང་གི་མཚན་ཉིད་ཀྱིས་།་
རྣམ་པར་གནས་པ་ནི་མིན་པས་དེའི་ཕྱིར། དེ་ནི་མཚན་ཉིད་ངོ་བོ་ཉིད་མེད་པ་ཞེས་གསུངས་
པའོ། །ཆོས་རྣམས་ཀྱི་སྐྱེ་བ་ངོ་བོ་ཉིད་མེད་པ་གང་ཞེ་ན། ཆོས་རྣམས་ཀྱི་གཞན་གྱི་དབང་གི་
མཚན་ཉིད་གང་ཡིན་པའོ། །དེ་ཅིའི་ཕྱིར་ཞེ་ན། དེ་ནི་རྐྱེན་གཞན་གྱི་སྟོབས་ཀྱིས་བྱུང་བ་ཡིན་གྱི་
བདག་ཉིད་ཀྱི་མིན་པས་དེ་ཕྱིར་དེ་ནི་སྐྱེ་བ་ངོ་བོ་ཉིད་མེད་པ་ཞེས་བྱའོ ༡། །ཞེས་སོགས་རྒྱ་ཆེར་
གསུངས་པ་རྣམས་ཡིན་ལ། ཀུན་གཞི་ཡོད་པར་སྟོན་པའི་ལུང་ནི། ལེན་པའི་རྣམ་པར་ཤེས་པ་
ཟབ་ཅིང་ཕྲ། །ས་བོན་ཐམས་ཅད་ཆུ་བོའི་རྒྱུན་བཞིན་འབབ། །བདག་ཏུ་རྟོག་པར་གྱུར་ན་མི་
རུང་ཞེས། །འདི་ནི་བྱིས་པ་རྣམས་ལ་ངས་མ་བསྟན ། །ཞེས་སོགས་སོ། ། ཕྱི་དོན་མེད་པར་
སྟོན་པའི་དགོངས་འགྲེལ་གྱི་ལུང་ནི། བཅོམ་ལྡན་འདས་ཏིང་ངེ་འཛིན་གྱི་སྤྱོད་ཡུལ་གྱི་
གཟུགས་བརྙན་དེ་སེམས་ལས་ཐ་དད་པ་ཞེས་བགྱིའམ། ཐ་དད་པ་མ་ལགས་པ་ཞེས་བགྱི།
བཅོམ་ལྡན་འདས་ཀྱིས་བཀའ་སྩལ་པ། བྱམས་པ་ཐ་དད་པ་མ་ཡིན་ཞེས་བྱའོ། །དེ་ཅིའི་ཕྱིར་
ཞེ་ན། རྣམ་པར་ཤེས་པ་ནི་དམིགས་པ་རྣམ་པར་རིག་པ་ཙམ་གྱི་རབ་ཏུ་ཕྱེ་བ་ཅན་ཡིན་ནོ་ཞེས་
སོགས་ཡིན་ཏེ། རང་འགྲེལ་ ༣ ལས། རྣམ་པ་དེ་ལྟ་བུའི་མདོ་སྡེ་གང་ཡིན་ཞེ་ན། ཇི་སྐད་དུ་
དགོངས་པ་ངེས་པར་འགྲེལ་པའི་མདོ་ལས། བརྟགས་པ་དང་གཞན་གྱི་དབང་དང་ཡོངས་སུ་
གྲུབ་པ་ཞེས་བྱ་བ་རང་བཞིན་གསུམ་བསྟན་པ་ལས་བརྟགས་པ་མེད་པ་ཉིད་དང་གཞན་གྱི་
དབང་ཡོད་པ་ཉིད་དང་དེ་བཞིན་དུ་ལེན་པའི་རྣམ་པར་ཤེས་པ་ཟབ་ཅིང་ཕྲ། ཞེས་སོགས་
གསུངས་སོ།
།གཉིས་པ་ནི། དེ་རྣམས་སྒྲ་ཇི་བཞིན་པ་མིན་པའི་དྲང་དོན་དགོངས་པ་ཅན་ཡིན་ཏེ།
༡ སྡེ་བཀའ། མདོ་སྡེ། ཅ། དགོངས་པ་ངེས་འགྲེལ། ལེའུ། ༧ ཤོག ༡༣ བ། “འཕྲེང་། ༧ ་ ་
༢ སྐབས་འདིར་ལུང་ཐོབ་མ་སོང་བས་པར་ཐེང་རྗེས་མར་བཀོད་ཆོག་པ་
༣ སྡེ་བསྟན། དབུ་མ། འ། ཤོག ༨༠ བ། འཕྲེང་། ༦

212 དབུ་མ་ཐར་འདོད་དེད་དཔོན།།
རང་འགྲེལ་ལས། ཇི་ལྟར་ནད་པ་སོ་སོ་ལ། །སྨན་པས་སྨན་རྣམས་གཏོང་བ་ལྟར།
།སངས་རྒྱས་དེ་བཞིན་སེམས་ཅན་ལ། །སེམས་ཙམ་དུ་ཡང་རབ་ཏུ་གསུངས། །ཞེས་བྱ་བའི་
ལུང་འདིས་དྲང་བའི་དོན་ཉིད་དུ་གསལ་བར་བྱེད་དོ། །ཞེས་དང་། དེའི་ཕྱིར་དེ་ལྟར་ན་རྣམ་པ་
དེ་ལྟ་བུའི་མདོ་སྡེ་རྣམ་པར་ཤེས་པར་སྨྲ་བ་རྣམས་ཀྱིས་ངེས་པའི་དོན་ཉིད་དུ་ཁས་བླངས་པ་
ཐམས་ཅད་དྲང་བའི་དོན་ཉིད་ཡིན་པའི་ཕྱིར། ལུང་འདིས་མངོན་པར་གསལ་བར་བྱས་ནས།
ཞེས་སོགས་བཤད་པའི་ཕྱིར། དགོངས་འགྲེལ་གྱི་ལུང་དེ་རྣམས་ཀྱི་དགོངས་གཞི་དགོས་པ་
དངོས་ལ་གནོད་བྱེད་རྣམས་ནི་ཡོད་དེ། ཆ་ཤས་མེད་པའི་རྡུལ་གྱིས་བརྩམས་པའི་ཕྱི་རོལ་གྱི་
དོན་ཐ་སྙད་དུའང་མེད་པ་དང་། གཉིས་སྟོང་གི་ཤེས་པ་བདེན་གྲུབ་སེམས་ཙམ་པའི་ངོར་ཡོད་
པ་དང་པོའི་དགོངས་གཞི་དང་། སེམས་ཙམ་པའི་ངོར་ཀུན་གཞིའི་རྣམ་པར་ཤེས་པ་ཡོད་པ་
དང༌། ཆ་མེད་ཀྱི་རྡུལ་གྱིས་བརྩམས་པའི་ཕྱི་དོན་མེད་པ་རྣམས་མདོ་དེ་རྣམས་ཀྱི་གོ་རིམ་བཞིན་
དུ་དགོངས་གཞི་ཡིན་ལ། སེམས་ཙམ་བསྟན་ནས་འདུལ་དགོས་ཀྱི་གདུལ་བྱ་ཡང་དག་པའི་ ་
དོན་ལ་འཇུག་པ་དགོས་པ་ཡིན་ཞིང་། ཕྱི་རོལ་གྱི་དོན་ཡོད་ཅིང་གཉིས་སྟོང་བདེན་གྲུབ་དེང་
ཀུན་གཞི་སོགས་ཐ་སྙད་དུ་ཡང་མེད་པ་དངོས་ལ་གནོད་བྱེད་ཡིན་པའི་ཕྱིར། སྐབས་འདིར་
ཀུན་བརྟགས་ནི། ཆ་མེད་ཀྱི་རྡུལ་གྱིས་བརྩམས་པའི་ཕྱི་རོལ་གྱི་དོན་འབའ་ཞིག་ལ་དགོངས་
ལ། གཞན་དབང་ནི་གཉིས་སྟོང་བདེན་གྲུབ་ཀྱི་ཤེས་པ་ཡིན་ལ། ཡོངས་གྲུབ་ཀྱང་གཉིས་སྟོང་
བདེན་གྲུབ་ལ་སེམས་ཙམ་པ་འདོད་པ་ཡིན་ནོ།
༈ གསུམ་པ་ནི། ཀུན་གཞི་ཡོད་པར་སྟོན་པའི་མདོ་དྲང་དོན་དུ་བསྟན་པ་ཆོས་ཅན།
དགོས་པ་ཡོད་དེ། སེམས་ཅན་གྱི་རྒྱུད་ལ་མཚན་དཔེ་གསལ་རྫོགས་ཀྱིས་སྤྲས་པའི་བདེ་
གཤེགས་སྙིང་པོ་རྟག་བརྟན་ཐེར་ཟུག་ཡོད་པར་སྟོན་པའི་མདོ་སྒྲ་ཇི་བཞིན་པ་མིན་པའི་དྲང་དོན་
དགོངས་པ་ཅན་དུ་འགྲུབ་པའི་དགོས་པ་ཡོད་པའི་ཕྱིར། རང་འགྲེལ་ ༡ དུ། དེ་བཞིན་དུ་

213 བཀྲས་ལྷུན་ཐོས་གླིང་གྲྭ་ཚང་།
བཅོམ་ལྡན་འདས་ཀྱིས་མདོ་བརྗོད་པ་ལས་དེ་བཞིན་གཤེགས་པའི་སྙིང་པོ་གསུངས་པ་དེ་
བཅོམ་ལྡན་འདས་ཀྱི་རང་བཞིན་གྱི་འོད་གསལ་བ་རྣམ་པར་དག་པས་ཐོག་མ་ནས་རྣམ་པར་
དག་པ་ཉིད་མཚན་སུམ་ཅུ་རྩ་གཉིས་དང་ལྡན་པ་སེམས་ཅན་ཐམས་ཅད་ཀྱི་ལུས་ཀྱིང་ནང་ན་
བཅོམ་ལྡན་འདས་ཀྱི་རིན་པོ་ཆེ་རིན་ཐང་ཆེན་པོ་གོས་དྲི་མ་ཅན་གྱིས་
མཆིས་པར་བརྗོད་དེ། 
ཡོངས་སུ་དཀྲིས་པ་ལྟར་ཕུང་པོ་དང་ཁམས་དང་སྐྱེ་མཆེད་ཀྱི་གོས་ཀྱིས་ཡོངས་སུ་དཀྲིས་པ
འདོད་ཆགས་དང་ཞེ་སྡང་དང་གཏི་མུག་གིས་ཟིལ་གྱིས་ནོན་པ་ཡོངས་སུ་རྟོག་པའི་དྲི་མས་དྲི་
མ་ཅན་དུ་གྱུར་པ། རྟག་པ་བརྟན་པ་ཐེར་ཟུག་པར་ནི་བརྗོད་ན། བཅོམ་ལྡན་འདས་དེ་བཞིན་
གཤེགས་པའི་སྙིང་པོར་སྨྲ་བ་འདི་ནི་མུ་སྟེགས་བྱེད་ཀྱི་བདག་ཏུ་སྨྲ་བ་དང་ཇི་ལྟར་འདྲ་བ་མ་
བཅོམ་ལྡན་འདས་མུ་སྟེགས་ཅན་རྣམས་ཀྱང་རྟག་པ་བྱེད་པ་པོ་མིན་པ་ཡོན་ཏན་མེད་
ལགས། 
པ་ཁྱབ་པ་མི་འཇིག་པའོ་ཞེས་བདག་ཏུ་སྨྲ་བ་སྟོན་པར་བྱེད་དོ
།བཅོམ་ལྡན་འདས་ཀྱིས་བཀའ་སྩལ་པ ལ། བློ་གྲོས་ཆེན་པོ་ངས་དེ་བཞིན་གཤེགས་
། བློ་གྲོས་
པའི་སྙིང་པོ་བསྟན་པ་ནི་མུ་སྟེགས་ཅན་གྱི་བདག་ཏུ་སྨྲ་བ་དང་མཚུངས་པ་མིན་ཏེ
ཆེན་པོ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམས་ནི་
སྟོང་པ་ཉིད་དང་ཡང་དག་པའི་མཐའ་དང་མྱ་ངན་ལས་འདས་པ་དང་མ་སྐྱེས་པ་དང་མཚན་མ་
མེད་པ་དང་སྨོན་པ་མེད་པ་ལ་སོགས་པའི་ཚིག་གི་དོན་རྣམས་ལ་དེ་བཞིན་གཤེགས་པའི་སྙིང་
བྱིས་པ་རྣམས་བདག་མེད་པས་འཇིགས་པར་འགྱུར་བའི་གནས་
པོར་བསྟན་པ་བྱས་ལ། 
རྣམ་པར་སྤང་བའི་དོན་དུ་དེ་བཞིན་གཤེགས་པའི་སྙིང་པོའི་སྒོ་བསྟན་ནས་རྣམ་པར་མི་རྟོག་པའི་
བློ་གྲོས་ཆེན་པོ་མ་འོངས་པ་དང་ད་ལྟར་བྱུང་བའི་
གནས་སྣང་བ་མེད་པའི་སྤྱོད་ཡུལ་སྟོན་ཏེ། 
༡ སྡེ་བསྟན། དབུ་མ། འ། ཤོག་གྲངས། ༢༨༡ ན། ཕྲེང་། ༦་
༢ སྡེ་བཀའ། མདོ་སྡེ། ཅ། དགོངས་པ་ངེས་འགྲེལ། ལེའུ། ༨ ཤོག ༢༧ ན། འཕྲེང༌། ༣ ་

_214 
དབུ་མ་ཐར་འདོད་དེད་དཔོན།
བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱིས་བདག་ལ་མངོན་པར་ཞེན་པར་མི་
བྱའོ། །བློ་གྲོས་ཆེན་པོ་དཔེར་ན་རྫ་མཁན་ནི་འཇིམ་པའི་རྡུལ་གྱི་ཕུང་པོ་གཅིག་ལས་ལག་པ་
དང་བཟོ་དང་ལག་གཟུངས་དང་ཆུ་དང་སྲད་བུ་དང་ནན་ཏན་དང་ལྡན་པ་ལས་སྣོད་རྣམ་པ་སྣ་
ཚོགས་བྱེད་དོ། །བློ་གྲོས་ཆེན་པོ་དེ་བཞིན་དུ་དེ་བཞིན་གཤེགས་པ་རྣམས་ཀྱང་ཆོས་ལ་བདག་
མེད་པ་རྣམ་པར་རྟོག་པའི་བདག་ཉིད་ཐམས་ཅད་རྣམ་པར་ལོག་པ་དེ་ཉིད་ཤེས་རབ་དང་ཐབས་
ལ་མཁས་པ་དང་ལྡན་པ་རྣམ་པ་སྣ་ཚོགས་ཀྱིས་དེ་བཞིན་གཤེགས་པའི་སྙིང་པོར་བསྟན་པའམ་
བདག་མེད་པར་བསྟན་པས་ཀྱང་རུང་ཏེ། རྫ་མཁན་བཞིན་དུ་ཚིག་དང་ཡི་གེའི་རྣམ་གྲངས་
རྣམ་པ་སྣ་ཚོགས་ཀྱིས་སྟོན་ནོ། །དེ་ལྟར་དེའི་ཕྱིར་བློ་གྲོས་ཆེན་པོ་དེ་བཞིན་གཤེགས་པའི་སྙིང་
པོ་བསྟན་པས་མུ་སྟེགས་བྱེད་ཀྱི་བདག་ཏུ་སྨྲ་བའི་བསྟན་པ་དང་མི་འདྲའོ། ། བློ་གྲོས་ཆེན་པོ་དེ་
ལྟར་དེ་བཞིན་གཤེགས་པ་རྣམས་ཀྱིས་མུ་སྟེགས་བྱེད་བདག་ཏུ་སྨྲ་བ་ལ་མངོན་པར་ཞེན་པ་
རྣམས་དྲང་བའི་ཕྱིར་དེ་བཞིན་གཤེགས་པའི་སྙིང་པོ་སྟོན་ཏེ་ཡང་དག་པའི་བདག་ཏུ་རྣམ་པར་
རྟོག་པའི་ལྟ་བར་ལྟུང་བའི་བསམ་པ་ཅན་དག་རྣམ་པར་ཐར་པ་གསུམ་གྱི་སྤྱོད་ཡུལ་ལ་གནས་
པའི་བསམ་པ་དང་ལྡན་ཞིང་མྱུར་དུ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་
པར་རྫོགས་པར་འཚང་རྒྱ་བར་ཇི་ལྟར་འགྱུར་ཏེ་ཞེས་བྱ་བ་དང་། ཡང་དེ་ཉིད་ ༡ ལས་བློ་
གྲོས་ཆེན་པོ་སྟོང་པ་ཉིད་དང་མི་སྐྱེ་བ་དང་མི་གཉིས་པ་དང་རང་བཞིན་མེད་པའི་བདག་ཉིད་
སངས་རྒྱས་ཐམས་ཅད་ཀྱི་མདོ་སྡེའི་ནང་དུ་ཆུད་པ་འདི་ཞེས་བསྟན་ཏོ་ཞེས་གསུངས་པའི་ཕྱིར།
འདིའི་དོན་ཅུང་ཟད་བཤད་ན། སེམས་ཅན་ཐམས་ཅད་ཀྱི་རྒྱུད་ལ་མཚན་དཔེ་གསལ་
རྫོགས་ཀྱིས་སྤྲས་པའི་བདེ་གཤེགས་སྙིང་པོ་ཡོད་པར་སྟོན་པའི་མདོ་ཆོས་ཅན། སྒྲ་ཇི་བཞིན་པ་
མིན་པའི་དྲང་དོན་དགོངས་པ་ཅན་ཡིན་ཏེ། དེ་ལྟར་དུ་དགོངས་གཞི་དགོས་པ་དངོས་ལ་གནོད་
༡ སྡེ་བསྟན། དབུ་མ། འ། འཇུག་པ་རང་འགྲེལ། ཤོག ༢༨༢ ན། འཕྲེང་། ༣

215 བཀྲས་ལྷུན་ཐོས་གླིང་གྲྭ་ཚང་།
བྱེད་དང་འཇིག་རྟེན་ན་གྲགས་པའི་དཔེའི་སྒོ་ནས་གྲུབ་པའི་ཕྱིར། དེ་ལྟ་བུའི་མདོ་ཆོས་ཅན།
རང་བཞིན་གྱིས་མེད་པའི་སྟོང་པ་ཉིད་ཡང་དག་པའི་མཐའ་དང་རང་བཞིན་གྱི་མྱང་འདས་རང་
བཞིན་གྱི་སྐྱེ་མེད་མཚན་མེད་སྨོན་མེད་ལ་སོགས་པ་ཁྱོད་ཀྱི་དགོངས་གཞི་ཡིན་ཏེ། དེ་ལྟར་དུ།
བློ་གྲོས་ཆེན་པོ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་
རྣམས། ཞེས་སོགས་ཀྱིས་བསྟན་པའི་ཕྱིར། དེ་ལྟ་བུའི་མདོ་ཆོས་ཅན། ཁྱོད་གསུངས་པའི་
དགོས་པ་ཡོད་དེ། ལྟ་ངན་ལྷག་པར་གོམས་པའི་བྱིས་པ་སྟོང་ཉིད་ཟབ་མོ་དངོས་སུ་བསྟན་དུ་
མི་རུང་བའི་གང་ཟག་རྣམས་སྟོང་ཉིད་ཟབ་མོ་ལ་ཁ་དྲངས་པའི་དགོས་པ་ཡོད་པའི་ཕྱིར་ཏེ།
དེ་ལྟར་དུ་བྱིས་པ་རྣམས་བདག་མེད་པས་འཇིགས་པར་འགྱུར་བའི་གནས་རྣམ་པར་སྤངས་པའི་
ཞེས་སོགས་ཀྱིས་བསྟན་པའི་ཕྱིར། ཁྱོད་ཀྱི་སྒྲ་ཇི་བཞིན་པ་ལ་གནོད་བྱེད་ཡོད་དེ་དེ་ལྟར་དུ།
བློ་གྲོས་ཆེན་པོ་མ་འོངས་པ་དག་ད་ལྟར་བྱུང་བའི་བྱང་ཆུབ་སེམས་དཔའ། ཞེས་སོགས་ཀྱིས་
བསྟན་པའི་ཕྱིར། འདི་སྒྲ་ཇི་བཞིན་པ་མིན་ཏེ། དེ་ལྟར་ཡིན་ན་མུ་སྟེགས་བྱེད་འདོད་པའི་གང་
ཟག་གི་བདག་ཡོད་དགོས་པའི་ཕྱིར། བློ་གྲོས་ཆེན་པོ་དཔེར་ན་རྫ་མཁན་བཞིན། ཞེས་སོགས་
གསུངས་པ་ཆོས་ཅན། དགོས་པ་ཡོད་དེ། རྫ་མཁན་གྱིས་ཐབས་སྣ་ཚོགས་ལ་བརྟེན་ནས་སྣོད་
སྣ་ཚོགས་བཟོ་བ་དེ་བཞིན་དུ། དེ་བཞིན་གཤེགས་པ་རྣམས་ཀྱིས་རྟག་བརྟན་ཐེར་ཟུག་གི་བདེ་
གཤེགས་སྙིང་པོ་དངོས་སུ་བསྟན་པ་དང་སྟོང་ཉིད་ཟབ་མོ་དངོས་སུ་བསྟན་པ་ལ་སོགས་པའི་
ཐབས་རྣམ་པ་སྣ་ཚོགས་ཀྱི་སྒོ་ནས་གདུལ་བྱ་རྣམས་སྟོང་ཉིད་ཟབ་མོ་ལ་ཁ་དྲངས་ཏེ་དེ་རྣམས་
ཀྱིས་སྟོང་ཉིད་རྟོགས་པར་འགྱུར་རོ། །ཞེས་རྟོགས་པའི་དགོས་པ་ཡོད་པའི་ཕྱིར། ལང་
གཤེགས་ ༡ སུ་དེ་བཞིན་དུ་བཅོམ་ལྡན་འདས་ཀྱིས་མདོ་གཞན་དུ་བརྗོད་པ་ལས། ཞེས་
གསུངས་ལ། འདིས་ནི་སེམས་ཅན་ཐམས་ཅད་ཀྱི་རྒྱུད་ལ་མཚན་དཔེ་གསལ་རྫོགས་ཀྱིས་
༡ ཞོལ་བཀའ་ མདོ། ཅ། ཤོག ༡༣༥ བ། འཕྲེང་། ༤

216 ་ དབུ་མ་ཐར་འདོད་དེད་དཔོན།
སྤྲས་པའི་བདེ་གཤེགས་སྙིང་པོ་ཡོད་པར་སྟོན་པའི་མདོ་འདི་ལང་གཤེགས་ཀྱི་མདོ་མིན་པར་
བསྟན་ལ། ཁ་ཅིག་ན་རེ། མདོ་འདི་ནི་སོར་འཕྲེང་ཅན་གྱི་མདོ་ཡིན་ཞེས་ཟེར་ཏེ་རྩད་གཅད་
པར་བྱའོ། །སྔར་བཤད་པ་དེ་རྣམས་ནི། ཆོས་ཀྱི་རྒྱལ་པོ་དཔལ་ལྡན་ས་སྐྱ་པཎྜི་ཏའི་དགོངས་
པ་མཐར་ཐུག་ཡིན་ཏེ། འོན་ཀྱང་མདོ་སྡེ་འགའ་ཞིག་དང་། ཐེག་པ་ཆེན་པོ་རྒྱུད་བླ་མར།
གོས་ངན་ནང་ན་རིན་ཆེན་ལྟར། །སེམས་ཅན་རྣམས་ལ་སངས་རྒྱས་ཀྱི། །སྙིང་པོ་ཡོད་པར་
གསུངས་པ་ནི། །དགོངས་པ་ཡིན་པར་ཤེས་པར་བྱ། །དེ་ཡི་དགོངས་གཞི་སྟོང་ཉིད་ཡིན།
།དགོས་པ་སྐྱོན་ལྔ་སྤང་ཕྱིར་གསུངས། །དངོས་ལ་གནོད་བྱེད་ཚད་མ་ནི། དེ་འདྲའི་སངས་
རྒྱས་ཁམས་ཡོད་ན། ། མུ་སྟེགས་བདག་དང་མཚུངས་པ་དང་། །བདེན་པའི་དངོས་པོར་
འགྱུར་ཕྱིར་དང་། །ངེས་པའི་དོན་གྱི་མདོ་སྡེ་དང་། །རྣམ་པ་ཀུན་ཏུ་འགལ་ཕྱིར་རོ། །འདི་དོན་
དེ་བཞིན་གཤེགས་པ་ཡི། །སྙིང་པོའི་ལེའུ་མདོ་སྡེ་ལྟོས། །སློབ་དཔོན་ཟླ་བ་གྲགས་པས་ཀྱང་།
།དབུ་མ་ལ་ནི་འཇུག་པ་ལས། །བདེ་གཤེགས་སྙིང་པོ་དྲང་དོན་དུ། །གསུངས་པ་དེ་ཡང་ཤེས་
པར་གྱིས། །ཞེས་སྡོམ་པ་གསུམ་གྱི་རབ་དབྱེ་ལས་གསུངས་པའི་ཕྱིར། འདིས་ནི་ཀུན་གཞི་
མེད་པར་སྟོན་ཏེ། དབུ་མ་འཇུག་པ་ལས་ཀུན་གཞི་དྲང་དོན་དུ་བསྟན་པས་རྟག་བརྟན་ཐེར་ཟུག་
གི་སྙིང་པོ་སེམས་ཅན་ཐམས་ཅད་ཀྱི་རྒྱུད་ལ་ཡོད་པར་སྟོན་པའི་མདོ་སྒྲ་ཇི་བཞིན་པ་མིན་པའི་
དྲང་དོན་དགོངས་པ་ཅན་གྱི་མདོར་འགྲུབ་པར་གསུངས་པ་གང་ཞིག །འདིས་དེ་ལྟ་བུའི་སྙིང་
པོ་ཡོད་པར་སྟོན་པའི་མདོ་དབུ་མ་ལ་འཇུག་པ་ལས་དྲང་དོན་དགོངས་པ་ཅན་དུ་བསྟན་པ་ལྟར་
དོན་ལ་གནས་སོ་ཞེས་བསྟན་པའི་ཕྱིར། ཟླ་བ་གྲགས་པ་ནི་རྩོད་ལྡན་གྱི་པཎྜི་ཏ་ཡིན་པས་རྗེས་
བཙུན་གོང་མ་རྣམས་ཀྱིས་ལུང་རིགས་ལ་བརྟེན་ནས་འགོག་ཞེས་པ་ནི་འདིས་ལེགས་པར་
བཀག་གོ །དྲང་ངེས་རྣམ་འབྱེད་ལས ། ངོ་བོ་ཉིད་དང་པོ་གཉིས་ལ་རང་གི་མཚན་ཉིད་
༡ བློ་གླིང་པར། དེབ། ཤོག ༩ འཕྲེང་། ༣

217 བཀྲས་ལྷུན་ཐོས་གླིང་གྲྭ་ཚང་།
ཀྱིས་ཡོད་མེད་དང་ཀུན་གཞི་བཤད་པ་གཉིས་དང་སོགས་ཀྱིས་བསྡུས་པ་ཕྱི་དོན་མེད་པ་དང་
མཐར་ཐུག་རིགས་ངེས་བཤད་པ་སྟེ་བཞི་དྲང་དོན་དུ་འཆད་དོ། །ཕྱི་མ་འདི་དྲང་དོན་ཡིན་པ་
མདོ་ཀུན་ལས་བཏུས་པ་ལས་ཐེག་པ་གཅིག་ཏུ་བསྒྲུབ་པས་གོ་ནུས་པར་དགོངས་ནས་སྔ་མ་
གསུམ་འཇུག་པ་རྩ་འགྲེལ་ལས་ལུང་རིགས་གཉིས་ཀྱིས་དྲང་དོན་དུ་སྒྲུབ་པ་ལ་སྐབས་འདིར་
ལུང་གིས་དྲང་དོན་དུ་སྟོན་ནོ་ཞེས་དང་། ཊིཀ་ཆེན་ ༡ ལས། རྣམ་པ་དེ་ལྟ་བུའི་མདོ་སྡེ་ནི་
དྲངས་མ་ཐག་པའི་ལང་གཤེགས་ཀྱི་ལུང་ཚན་པ་གཉིས་མིན་ཏེ། དེ་གཉིས་ཀ་རྣམ་རིག་པས་
ངེས་དོན་དུ་ཁས་མ་བླངས་པའི་ཕྱིར་དང་། སྔར་འགྲེལ་པར་དགོངས་འགྲེལ་ལས་གསལ་
པོར་བཤད་པའི་ཕྱིར་རོ། །ཞེས་གསུངས་པ་འདི་རྣམས་ཀྱིས་འདིར་དྲང་དོན་དུ་དངོས་སུ་སྒྲུབ་
དགོས་པའི་ལུང་ལ་སྔར་བཤད་པའི་དྲང་ངེས་དང་ཁྱད་ཆོས་རྣམས་དགོས་པར་དངོས་སུ་
བསྟན་ཞིང་། དེ་ལས་གཞན་དུ་འཆད་པ། ཊཱིཀ་ཆེན་འདིའི་དགོངས་པ་མིན་པར་བསྟན་ཏོ།
།རྒྱས་པར་ནི་ལང་གཤེགས་རྩ་འགྲེལ་སོགས་ལས་ཤེས་པར་བྱའོ། །
༈ དེ་ལྟར་ལུང་གི་ལོ་རྒྱུས་ཤེས་བྱས་ཏེ ༢། །ཞེས་སོགས་སྐབས་སུ། ཀུན་རྫོབ་
བདེན་པ་དངོས་ཀྱི་བསྟན་བྱའི་གཙོ་བོར་བྱེད་པའི་མདོ་རྣམས་དྲང་དོན་གྱི་མདོ། དོན་དམ་བདེན་
པ་དངོས་ཀྱི་བསྟན་བྱའི་གཙོ་བོར་བྱེད་པའི་མདོ་རྣམས་ངེས་དོན་གྱི་མདོ་ཡིན་ཏེ། དེ་ལྟར་དུ་
སྔར་བཤད་ཀྱི་ལུང་རིགས་ཀྱིས་གྲུབ་པའི་ཕྱིར། བཅོམ་ལྡན་འདས་ཀྱི་མདོ་གང་ཞིག །ཀུན་
རྫོབ་བདེན་པ་དངོས་ཀྱི་བསྟན་བྱའི་གཙོ་བོར་བྱེད་པས་རབ་ཏུ་ཕྱེ་བ། དྲང་དོན་གྱི་མདོའི་མཚན་
ཉིད། དེ་གང་ཞིག །སྟོང་ཉིད་དངོས་ཀྱི་བསྟན་བྱའི་གཙོ་བོར་བྱེད་པས་རབ་ཏུ་ཕྱེ་བ། ངེས་
དོན་གྱི་མདོའི་མཚནཉིད་ཡིན་ཏེ། ཏིང་ངེས་འཛིན་རྒྱལ་པོ་ ༣ ལས། སྟོང་པ་བདེ་བར་
༡ ཝར་ཎ་ དེབ། རྗེའི་གསུང་། མ། ཤོག ༣༢༦ འཕྲེང་། ༢༠
༢ འཇུག་པ། སེམས་བསྐྱེད། ༦ ཚིགས་བཅད། ༩༧
༣ ཞོལ་བཀའ། མདོ་སྡེ། ཏ། ཤོག ༣༣ བ་ འཕྲེང་། ༡

218 ད བུ་མ་ཐར་འདོད་དེད་དཔོན།
གཤེགས་པས་བསྟན་པ་ལྟར། །ངེས་དོན་མདོ་སྡེ་དག་གི་བྱེ་བྲག་ཤེས། །གང་ལ་སེམས་ཅན་
གང་ཟག་སྐྱེས་བུ་བསྟན། །ཆོས་དེ་ཐམས་ཅད་དྲང་བའི་དོན་དུ་ཤེས། །ཞེས་དང་། བློ་གྲོས་མི་
ཟད་པས་བསྟན་པའི་མདོ་ ༡ ལས། ཇི་སྐད་དུ་དྲང་བའི་དོན་གྱི་མདོ་སྡེ་ནི་གང་། ངེས་པའི་
དོན་གྱི་མདོ་སྡེ་ནི་གང་ཞེ་ན། མདོ་སྡེ་གང་དག་ཀུན་རྫོབ་སྒྲུབ་པ་བསྟན་པ་དེ་དག་ནི་དྲང་བའི་
དོན་ཞེས་བྱའོ། །མདོ་སྡེ་གང་དག་དོན་དམ་སྒྲུབ་པ་བསྟན་པ་དེ་དག་ནི་ངེས་པའི་དོན་ཞེས་བྱའོ།
།ཞེས་སོགས་དང་། དྲང་ངེས་ཀྱི་མདོ་རྣམས་ཀྱང་གདུལ་བྱ་དེ་ཁོ་ན་ཉིད་ལ་དཀྲི་བའི་ཆེད་དུ་
གསུངས་པ་ཤ་སྟག་ཡིན་ཏེ། ངེས་དོན་གྱི་མདོ་རྣམས་ཀྱིས་དབང་པོ་རྣོན་པོ་སྟོང་པ་ཉིད་ལ་
དངོས་སུ་དཀྲི། དྲང་དོན་གྱི་མདོ་རྣམས་ཀྱིས་དབང་པོ་རྟུལ་པོ་སྟོང་པ་ཉིད་རྒྱུད་ནས་དཀྲི་བར་
བྱེད་པའི་ཕྱིར་ཏེ། ཏིང་ངེ་འཛིན་རྒྱལ་པོ་ ༢ ལས། འཇིག་རྟེན་ཁམས་ནི་སྟོང་ཕྲག་ཏུ། །ང་
ཡིས་ཆོས་རྣམས་གང་གསུངས་པ། ། ཡི་གེ་ཐ་དད་དོན་གཅིག་སྟེ། །ཡོངས་སུ་གྲགས་པར་
ནུས་མ་ཡིན། །དངོས་པོ་གཅིག་ནི་བསམ་བྱས་ན། །དེ་དག་ཐམས་ཅད་སྒོམ་འགྱུར་ཏེ།
།སངས་རྒྱས་ཀུན་གྱིས་ཆོས་མང་པོ། །ཇི་སྙེད་རབ་ཏུ་བསྟན་པ་རྣམས། །ཆོས་རྣམས་ཀུན་གྱི་
བདག་མེད་ཡིན། །མི་གང་དོན་ལ་མཁས་རྣམས་ཀྱིས། །གནས་འདི་ལ་ནི་བསླབས་བྱས་ན།
།སངས་རྒྱས་ཆོས་རྣམས་རྙེད་མི་དཀའ། །ཞེས་གསུངས་ཤིང་། སྤྱོད་འཇུག་ ༣ ལས།
ཡན་ལག་འདི་དག་ཐམས་ཅད་ནི། །ཐུབ་པས་ཤེས་རབ་དོན་དུ་གསུངས་། །དེ་ཡི་ཕྱིར་ན་སྡུག་
བསྔལ་དག །ཞི་བར་འདོད་པས་ཤེས་རབ་བསྐྱེད། །ཅེས་གསུངས་པའི་ཕྱིར།
༤ འདིར་རང་འགྲེལ་ལས། དཔེར་ན་སྦྲུལ་ནི་ཐག་པ་སྡིག་པ་རྟེན་ཅིང་འབྲེལ་པར་
༡ ཞོལ་བཀའ། མདོ་སྡེ། ཕ། ཤོག ༢༣༡ བ། འཕྲེང་། ༦
༢ ཞོལ་བཀའ། མདོ་སྡེ། ཏེ། ཤོག ༡༦༥ བ། འཕྲེང་། ༤
༣ སྡེ་བསྟན། དབུ་མ། ལ། ཤོག ༣༠ བ། འཕྲེང་། ༧
༤ སྡེ་བསྟན། དབུ་མ། འ། ཤོག ༢༨༢ བ། འཕྲེང་། ༦

219 བཀྲས་ལྷུན་ཐོས་གླིང་གྲྭ་ཚང་།
འབྱུང་བ་ལ་བཏགས་པ་ཡིན་ཏེ། དེ་དེ་ལ་ཡོད་པ་མིན་པའི་ཕྱིར་རོ། །དེ་སྦྲུལ་དངོས་ལ་ནི་
ཡོངས་སུ་གྲུབ་པ་ཡིན་ཏེ། ཀུན་ཏུ་མ་བཏགས་པའི་ཕྱིར་རོ། །དེ་བཞིན་དུ་རང་བཞིན་ཡང་
གཞན་གྱི་དབང་བྱས་པ་ཅན་ལ་ནི་ཀུན་ཏུ་བཏགས་པ་ཡིན་ཏེ། རང་བཞིན་དག་ནི་བཅོས་མིན་
དང་། །གཞན་ལ་ལྟོས་པ་མེད་པ་ཡིན ། །ཞེས་བྱུང་བས་ངོ་བོ་ཉིད་ནི་བྱས་པ་ཅན་ཡིན་ནོ།
།བཟུང་བཞིན་པའི་རྟེན་ཅིང་འབྲེལ་པར་འབྱུང་བ་བྱས་པ་ཅན་གཟུགས་བརྙན་དང་འདྲ་བ་ལ་
བཏགས་པ་གང་ཡིན་པ་དེ་ནི་སངས་རྒྱས་ཀྱི་སྤྱོད་ཡུལ་ནི་དངོས་ཡིན་ཏེ། ཀུན་ཏུ་མ་བཏགས་
པའི་ཕྱིར་རོ། །དངོས་པོ་བྱས་པ་ཅན་ལ་མ་རེག་པར་རང་བཞིན་འབའ་ཞིག་མངོན་སུམ་དུ་
མཛད་པས་དེ་ཉིད་ཐུགས་སུ་ཆུད་པའི་ཕྱིར་སངས་རྒྱས་ཞེས་བརྗོད་དོ། །དེའི་ཕྱིར་དེ་ལྟར་
བཏགས་པ་དང་གཞན་གྱི་དབང་དང་ཡོངས་སུ་གྲུབ་པ་ཞེས་བྱ་བ་ངོ་བོ་ཉིད་གསུམ་དུ་རྣམ་པར་
གཞག་པ་རྟོགས་པར་བྱས་ན་མདོའི་དགོངས་པ་རྣམ་པར་བཤད་པར་བྱའོ་ཞེས་གསུངས་ལ།
འདིའི་དོན་ནི་ཊིཀ་ཆེན་དུ། དཔེར་ན་སྦྲུལ་ནི་ཐག་པ་སྡོགས་པའི་རྟེན་འབྲེལ་ལ་ལོག་པར་
བཏགས་པ་ཡིན་ཏེ། སྦྲུལ་དེ་ཐག་པ་དེ་ལ་མེད་པའི་ཕྱིར་རོ། །སྦྲུལ་དངོས་ལ་ནི་ཡོངས་སུ་
གྲུབ་པ་ཡིན་ཏེ། མེད་བཞིན་དུ་ཀུན་ཏུ་མ་བཏགས་པའི་ཕྱིར་རོ། །དེ་བཞིན་དུ་རང་བཞིན་
གཤིས་ལུགས་ཀྱང་གཞན་དབང་འདུས་བྱས་ལ་ནི་དེར་མེད་བཞིན་དུ་ཀུན་ཏུ་བཏགས་པ་ཡིན་
ཏེ། རྩ་ཤེ་ ༢ ལས། རང་བཞིན་དག་ནི་བཅོས་མིན་དང་། །གཞན་ལ་ལྟོས་པ་མེད་པ་ཡིན།
།ཞེས་གསུངས་པས་གཤིས་ལུགས་ཀྱི་ངོ་བོ་ཉིད་ནི་བྱས་པ་ཅན་མིན་པའི་ཕྱིར་རོ། །བཟུང་
བཞིན་པ་སྟེ་མཐོང་བཞིན་པའི་རྟེན་འབྲེལ་བྱས་པ་ཅན་གཟུགས་བརྙན་དང་འདྲ་བ་ལ་གཤིས་སུ་
ཀུན་བཏགས་པའི་རང་བཞིན་དེ་ནི་སངས་རྒྱས་ཀྱི་ཇི་ལྟ་བ་གཟིགས་པའི་སྤྱོད་ཡུལ་ལ་ནི་གཤིས་
༡ སྡེ་བསྟན། དབུ་མ། ཙ ཤོག ༨། བ། འཕྲེང་། ༥
༢ གོང་གི་ཤོག ༢༡༨ ལ་ཡོད།

220 
དབུ་མ་ཐར་འདོད་དེད་དཔོན།
ལུགས་དངོས་ཡིན་ཏེ། དེར་ནི་མེད་བཞིན་དུ་ཀུན་ཏུ་མ་བཏགས་པའི་ཕྱིར་ཏེ། དངོས་པོ་རྒྱུ་
རྐྱེན་གྱི་བྱས་པ་ཅན་ལ་ཡེ་ཤེས་དེས་མ་རེག་པར་རང་བཞིན་འབའ་ཞིག་མངོན་སུམ་དུ་མཛད་
པས་དེ་ཉིད་ཐུགས་སུ་ཆུད་པའི་ཕྱིར་སངས་རྒྱས་ཞེས་བརྗོད་དོ་ཞེས་གསུངས་པའི་ཕྱིར།
གཞན་ཡང་། རང་བཞིན་ནམ་གནས་ལུགས་ཡིན་པ་དེ། གཞན་དབང་ལ་ཕྱིན་ཅི་ལོག་གི་རྟོག་
པས་བཏགས་པ་ཡིན་ཏེ། ཐག་ཁྲ་སྡོགས་པ་སྦྲུལ་ཡིན་པ་ཕྱིན་ཅི་ལོག་གི་རྟོག་པས་བཏགས་པ་
གང་ཞིག །གཞན་དབང་རང་གི་རྒྱུ་རྐྱེན་གྱིས་བཅོས་པ་དང་། རང་བཞིན་ནམ་གནས་ལུགས་
དེ་ནི་རང་གི་རྒྱུ་རྐྱེན་གྱིས་མ་བཅོས་པའི་ཕྱིར། རང་བཞིན་ནམ་གནས་ལུགས་དེ་རྟེན་འབྲེལ་
བྱས་པ་ཅན་གཟུགས་བརྙན་དང་འདྲ་བའི་སྟེང་དུ་ཀུན་བཏགས་པ་ཡང་ཡིན་ཏེ། དེར་མེད་
བཞིན་དུ་ཕྱིན་ཅི་ལོག་གི་རྟོག་པས་བཏགས་པ་ཡིན་པའི་ཕྱིར། ཇི་ལྟ་བ་མཁྱེན་པའི་རྣམ་མཁྱེན་
གྱི་སྤྱོད་ཡུལ་དུ་རང་བཞིན་དངོས་ཡིན་ཏེ། ཇི་ལྟ་བ་མཁྱེན་པའི་རྣམ་མཁྱེན་དེས་གཞན་དབང་
བདེན་གྲུབ་ཏུ་སྣང་བ་ལ་མ་རེག་པར་རང་བཞིན་འབའ་ཞིག་མངོན་སུམ་དུ་མཛད་པའི་སྒོ་ནས་
ཐུགས་སུ་ཆུད་པའི་ཕྱིར། དཔེར་ན་སྦྲུལ་དེ་ཉིད་ལ་མེད་བཞིན་དུ་བཏགས་པ་མིན་པ་བཞིན་ནོ།
།མདོར་ན་གཞན་དབང་ཕུང་པོ་སོགས་ལ་མ་རིག་པ་ཅན་དང་མ་རིག་པ་དང་བྲལ་བའི་སངས་
རྒྱས་ཀྱིས་གཟིགས་པའི་ཚེ་མ་རིག་པ་ཅན་གྱིས་མཐོང་བའི་རང་བཞིན་དེ་དེ་ལ་ཀུན་བརྟགས་
དང་། སངས་རྒྱས་ཀྱིས་གཟིགས་པའི་རང་བཞིན་དེ་དེ་ལ་ཡོངས་གྲུབ་ཡིན་པས་རང་བཞིན་དེ་
མཐོང་ཚུལ་གཉིས་ཀྱིས་སོ་སོར་མཐོང་བའི་ཚེ་ཀུན་བརྟགས་དང་ཡོངས་གྲུབ་སོ་སོར་འགྱུར་
ཏེ། སྦྲུལ་དེ་མཐོང་ཚུལ་གཉིས་ཀྱིས་སོ་སོར་མཐོང་བའི་ཚེ་ཀུན་བརྟགས་དང་ཡོངས་གྲུབ་
སོ་སོར་འགྱུར་བ་བཞིན་ཞེས་སོ། །དཔེའི་སྦྲུལ་གཉིས་མིང་འདྲ་ཡང་དོན་མི་འདྲ་ལ། རང་
བཞིན་གཉིས་ཀྱང་མིང་འདྲ་ཡང་དོན་མི་འདྲ་སྟེ་ཞེས་སོགས་ཀུན་མཁྱེན་གཉིས་པ་བློ་གྲོས་རིན་
ཆེན་སེངྒེའི་རང་འགྲེལ་གྱི་ཊིཀྐར་འབྱུང་ལ། མ་རིག་པ་ཅན་གྱིས་མཐོང་བའི་རང་བཞིན་

221 བ ཀྲས་ལྷུན་ཐོས་གླིང་གྲྭ་ཚང་།
བདེན་གྲུབ་དང་སངས་རྒྱས་ཀྱིས་གཟིགས་པའི་རང་བཞིན་བདེན་སྟོང་ཡིན་པས་སྔ་མས་མཐོང་
བའི་རང་བཞིན་དེ་གཞན་དབང་གི་སྟེང་དུ་ཀུན་བརྟགས་ཕྱི་མས་གཟིགས་པར་རང་བཞིན་
གཞན་དབང་གི་སྟེང་དུ་ཡོངས་གྲུབ་ཡིན་ཏེ། གཞན་དབང་བདེན་པར་གྲུབ་པ་ཀུན་རྟགས།
གཞན་དབང་བདེན་སྟོང་ཡོངས་གྲུབ་ཡིན་པའི་ཕྱིར། དཔེར་ན་ཐག་ཁྲ་ལ་སྦྲུལ་འཛིན་གྱི་རྟོག་
པས་བཟུང་བའི་སྦྲུལ་ཐག་ཁྲའི་སྟེང་དུ་མེད་པ་དང་། སྦྲུལ་འཛིན་གྱི་རྟོག་པས་བཟུང་བའི་སྦྲུལ་
ཡོད་ཅིང་། ཐག་ཁྲ་སྦྲུལ་དུ་མེད་ཅིང་། སྦྲུལ་སྦྲུལ་དུ་ཡོད་པ་བཞིན་ཞེས་པའོ། དངོས་པོར་
མེད་ཅིང་ཡོངས་གྲུབ་མིན་པ་གང་ཞིག །རྟོག་པས་བརྟགས་ཙམ་དུ་དམིགས་པ་ཀུན་བརྟགས་
ཀྱི་མཚན་ཉིད། དཔེར་ན་ཐག་ཁྲ་སྡོགས་པའི་སྦྲུལ་དང་། གཞན་དབང་བདེན་གྲུབ་ལྟ་བུའོ།
།རང་གི་རྒྱུ་རྐྱེན་གྱི་གཞན་དབང་དུ་གྱུར་པ། གཞན་དབང་གི་མཚན་ཉིད། དཔེར་ན་ཐག་
ཁྲའམ་སྦྲུལ་ལྟ་བུའོ། རྣམ་དག་གི་དམིགས་པ་མཐར་ཐུག །ཡོངས་གྲུབ་ཀྱི་མཚན་ཉིད།
དཔེར་ན་གཞན་དབང་བདེན་གྲུབ་ཀྱིས་སྟོང་པ་ལྟ་བུའོ། །གཞན་དབང་བདེན་གྲུབ་ཀྱིས་སྟོང་
པའི་དཔེར། ཐག་ཁྲ་སྦྲུལ་གྱིས་སྟོང་པ་བཀོད་པའི་ཡོངས་གྲུབ་ཀྱི་དཔེར་བརྗོད་བསྟན་པའི་
གཞུང་དེ་རྣམས་ཀྱིས་གཙོ་བོར་ཐལ་འགྱུར་བའི་མཚན་ཉིད་གསུམ་གྱི་རྣམ་གཞག་བསྟན་ལ།
དགོངས་འགྲེལ་ལས་གསུངས་པའི་མཚན་ཉིད་གསུམ་གྱི་རྣམ་གཞག་ནི་སེམས་ཙམ་པའི་ཐུན་
མོང་མིན་པའི་ལུགས་སོ།། ༈ གང་གི་ཕྱིར་ན་བདག་དང་གཞན་དང་གཉིས་ཀ་ལས་སྐྱེ་
དང༌ ༡། །ཞེས་པའི་སྐབས་སུ། དངོས་པོ་ཆོས་ཅན། རང་བཞིན་གྱིས་མེད་དེ། རང་བཞིན་
གྱིས་སྐྱེ་བ་མེད་པའི་ཕྱིར་ཏེ། མཐའ་བཞིའི་སྐྱེ་བ་མེད་པའི་ཕྱིར་ཏེ་བསྒྲུབས་ཟིན་པའི་ཕྱིར།
འདིར་རྒྱུ་འབྲས་ཡོད་པ་མིན་པར་ལྟ་བ་ལ་སོགས་པའི་ལྟ་ངན་དགག་པའི་ཕྱིར་དུ་
སྐྱེས་རབས་ལས་རྒྱས་པར་གསུངས་ཚུལ་ཅུང་ཟད་བསྡུས་ཏེ་བརྗོད་ན། རྒྱུ་ལས་འགྲུབ་པར་
༡ འཇུག་པ། སེམས་བསྐྱེད། ༦ ཚིགས་བཅད། ༡༠༤

222 དབུ་མ་ཐར་འདོད་དེད་དཔོན།
མཐོང་བཞིན་ལ།།རང་དབང་འཇིག་རྟེན་ཕ་རོལ་ཤེས།།དགེ་བར་ཁས་ལེན་སྙིང་རྗེ་ཅན། །སྲོག་
ཆགས་གསོད་པར་སུ་ཞིག་བྱེད། །རྒྱལ་པོ་ཆེན་པོ་གཟིགས་སུ་གསོལ། །རྒྱུ་མེད་སྨྲ་དང་རང་
དབང་ལྟ་བ་དང་། །ཡོད་པར་མི་ལྟ་རྒྱལ་རིགས་གཞུང་ལུགས་ཅན། །གྲགས་པ་ཅུང་ཟད་ཕྱིར་
ནི་གཞུང་བྱེད་པ། །རིགས་པར་སྨྲ་དེ་ཇི་ལྟར་ཁས་བླང་བྱས། ། མི་ཡི་བདག་པོ་ལྟ་བ་བཟང་
ངམ་ངན། །རིགས་མཐུན་ལས་ནི་སྒྲུབ་པའི་རྒྱུ་དག་གིས། །དེ་དང་དེ་དག་ཁྱོད་ཀྱིས་བརྟགས་
ན་ནི། ། ཚིག་དང་སྤྱོད་པ་རྣམས་ཀྱིས་ངེས་པར་སྟོན། །དེ་བས་ལྟ་བ་བཟང་པོ་བསྟེན་པའི་
རིགས། །ལྟ་བ་ངན་པ་ཕུང་བར་འགྱུར་བས་སྤང་། །སྐྱེ་བོ་ངན་པ་རིང་དུ་སྤངས་ནས་ནི།
།དམ་པ་རྣམས་ལ་བརྟེན་ནའང་འདི་ཤེས་འགྱུར། ། མི་སྡོམ་པར་ཡང་སྡོམ་པའི་ཚུལ་འཛིན་པ།
།ས་ཡི་སྟེང་ན་དགེ་སློང་སྲིན་པོ་རྣམས། །ལྟ་བ་ངན་པས་སྐྱེ་བོ་བྱིས་པ་རྣམས། །གདུག་པའི་
སྦྲུལ་བཞིན་བརླག་པར་བྱེད་ཅིང་རྒྱུ། །རྒྱུ་མེད་སྨྲ་ལ་སོགས་པ་རྩུབ་པོས་བསྒོས། །དེ་ན་ཁྱད་
པར་མངོན་པ་ཅེ་སྤྱང་བཞིན། །དེ་བས་མཁས་པས་དེ་དག་བསྟེན་མི་རིགས། །དེ་དག་དོན་ནི་
ནུས་ན་དཔྱད་པའི་རིགས། ། སྐྱེ་བོ་མི་མཐུན་པ་དག་གྲགས་པ་ཆེར་གྱུར་ཀྱང་། །དགོས་པ་ཡོད་
པར་གྱུར་ཀྱང་མཛའ་བར་མི་བྱ་སྟེ།།དགུན་གྱི་དུས་ཀྱི་ཡུལ་ངན་བྱུང་བས་བསྒྲིབས་ན་ནི།
།མཚན་མོ་གསལ་བྱེད་ཟླ་བའི་འོད་ཀྱང་མི་གསལ་འགྱུར། ། སྐྱེ་བོ་ཡོན་ཏན་སྤོང་བ་དེ་དག་
སྤང་བ་དང་། །ཡོན་ཏན་སྟོན་ལ་མཁས་པ་རྣམས་ལ་བརྟེན་པ་ཡིས། །འབངས་རྣམས་སྐྱོན་ལ་
མི་དགའ་ཡོན་ཏན་དགར་འཇུག་ཅིང་། །བདག་གི་གྲགས་པ་རབ་ཏུ་གསལ་ཞིང་རྒྱས་པར་
མཛོད། ། ཁྱོད་ཀྱིས་ཆོས་སྤྱད་གྱུར་ན་མི་ཡི་འཇིག་རྟེན་ཕལ་ཆེར་ནི། །ལེགས་པར་སྤྱོད་ལ་
ཕྱོགས་ཤིང་མཐོ་རིས་ལམ་ལ་གནས་པར་འགྱུར། །ཁྱོད་ཀྱིས་བརྩོན་འགྲུས་བསྐྱེད་དེ་འགྲོ་བ་
འདི་དག་རྗེས་སུ་སྐྱོངས། །དེ་བས་དུལ་བ་བཟང་པོའི་ལམ་དང་ལྡན་པའི་ཆོས་ལ་བརྟེན།
།ཚུལ་ཁྲིམས་རྣམ་པར་སྤྱོད་ལ་སྦྱིན་པའི་གྲགས་པ་སྤེལ། །ནང་མི་བཞིན་དུ་ཕྱི་མི་ལ་ཡང་

223 བ ཀྲས་ལྷུན་ཐོས་གླིང་གྲྭ་ཚང་།
བྱམས་པར་གྱིས། །ས་ལ་འཁོད་པ་ཆོས་ཀྱིས་སྐྱོངས་ལ་བག་མེད་སྤོངས། །དེ་ལྟར་བྱས་ན་
གྲགས་པ་དང་ནི་མཐོ་རིས་འཐོབ། །ཆུན་པ་རྣམས་དང་ཕྱུགས་ལུག་འཚོ་བ་རྣམས། །མེ་ཏོག་
འབྲས་བུ་ལྡན་པའི་ལྗོན་ཤིང་བཞིན། །རྒྱུ་དཔྱ་འབུལ་བའི་འབངས་རྣམས་མ་བསྐྱངས་ན།
།སྨན་རྣམས་ཀུན་དང་རྒྱལ་པོ་འབྲལ་བར་འགྱུར། །ཚོང་ཟོང་སྣ་ཚོགས་ཉོ་ཚོང་བགྱིད་པ་ཡི།
།ཚོང་པ་རྣམས་དང་ཕོ་བྲང་འཁོར་གྱི་མི། །དེ་བཞིན་ཤོ་གམ་གཅོད་ཅིང་དཔྱ་འབུལ་བ། །རྒྱལ་
པོས་མ་བསྐྱངས་དཀོར་གྱིས་བྲེལ་བར་འགྱུར། །སྐྱོན་མེད་གཡུལ་ངོར་རབ་ཏུ་དཔའ་བོ་དང་།
།མཚོན་ཆའི་དགྲ་ཐབས་མཁས་པ་དེ་ལྟ་བུ། །རྒྱལ་པོས་ཡལ་བར་བོར་ཞིང་མ་བཀུར་ན།
།དགྲ་ལས་རྒྱལ་བའི་དབུ་རྨོག་བཙན་མི་འགྱུར། །དེ་བཞིན་ཚུལ་ལྡན་མཁས་པ་དགེ་བ་དང་།
།ཡོན་ཏན་ཆེ་བར་གྲགས་པ་དགེ་བ་རྣམས། །རྒྱལ་པོས་སྨད་ཅིང་ཡལ་བར་བོར་ན་ནི། །མཐོ་
རིས་འགྲོ་བའི་སྒོ་དང་འགལ་བར་འགྱུར། །འབྲས་བུ་མ་སྨིན་ཤིང་ལས་གང་འཐོག་པ། །ས་
བོན་ཆུད་གསན་རོ་ཡང་དེ་མི་མྱོང་། །དེ་བཞིན་རྒྱལ་པོས་ཆོས་མིན་དཔྱ་ཕབ་ན། །ཡུལ་ཡང་
ཕུང་ལ་དེས་ཀྱང་ཕན་མི་ཐོགས། །ཇི་ལྟར་ལྗོན་ཤིང་ཡོན་ཏན་ཕུན་སུམ་ཚོགས། །འབྲས་བུ་
སྨིན་པ་བསྣམས་ཏེ་ཆེར་འབུལ་བ། །རྒྱལ་པོས་བསྲུངས་པའི་ཡུལ་ཡང་དེ་བཞིན་དུ། །ཆོས་
དང་སྲིད་དང་བདེ་བ་འབྱོར་བར་བྱེད། །བློན་པོ་མཛངས་དང་གློ་བ་ཉེ་བ་དང་། ། གྲོགས་པོ་སྐྱོན་
མེད་བདག་གི་ནང་མི་རྣམས། །རིམ་གྲོར་བཅས་པའི་བྱ་དགའ་སྩལ་པ་དང་། །དགའ་བར་སྨྲ་
བའི་སེམས་ནི་ཆགས་པར་མཛོད། །དེ་བས་ཆོས་ཀྱི་དོན་ནི་ལྷུར་བླངས་ཏེ། །བདེ་བ་ཐོབ་ཕྱིར་
འབངས་རྣམས་སེམས་པར་མཛོད། །ཆགས་དང་ཞེ་སྡང་མེད་པའི་ནན་ཏུར་གྱིས། །འབངས་
རྣམས་སྐྱོངས་ལ་བདག་གིས་འཇིག་རྟེན་སྲུངས ༡༧ །ཞེས་གསུངས་སོ།། ༈ ཉོན་མོངས་
སྐྱོན་རྣམས་མ་ལུས་འཇིག་ཚོགས་ལ། །ཞེས་སོགས་ཀྱི་སྐབས་སུ། སྤྱི་དོན་དང་། གཞུང་
༡ སྐྱེས་རབས་སོ་བཞི་པའི་སྐྱེས་རབས། ༢༣ ཚིགས་བཅད། ༥༣ ནས་ ༧༣ བར་རྣམས་ཡིན།

224 དབུ་མ་ཐར་འདོད་དེད་དཔོན།།
དོན་གཉིས། དང་པོ་ལ་འཇིག་ལྟའི་མཚན་ཉིད། དབྱེ་བ། མུ་བཞི་དཔྱད་པ། དེའི་རྣམ་བཞག་
ལ་དཔྱད་པ། འཇིག་ལྟ་སྤོང་དགོས་པའི་རྒྱུ་མཚན། ཇི་ལྟར་སྤོང་བའི་ཚུལ་དང་དྲུག་
།དང་པོ་ནི། ང་དང་ང་ཡི་བ་གང་རུང་ལ་དམིགས་ནས་ཕྱིན་ཅི་ལོག་ཏུ་དཔྱོད་པས་
རབ་ཏུ་ཕྱེ་བའི་ཤེས་རབ་ཉོན་མོངས་ཅན། འཇིག་ལྟའི་མཚན་ཉིད། དབྱེ་ན། རགས་པའི་
འཇིག་ལྟ་དང་། ཕྲ་བའི་འཇིག་ལྟ་གཉིས། དང་པོ་ནི། ང་རང་རྐྱ་ཐུབ་པའི་རྫས་ཡོད་དུ་འཛིན་
པའི་འཇིག་ལྟ་དང་། ང་ཡི་བ་རྣམས་རང་རྐྱ་ཐུབ་པའི་རྫས་ཡོད་ཀྱི་ང་དེའི་དབང་བསྒྱུར་བྱར་
འཛིན་པའི་འཇིག་ལྟ་ལྟ་བུ། གཉིས་པ་ནི། ང་ཙམ་ལ་དམིགས་ནས་རང་བཞིན་གྱིས་ཡོད་པར་
འཛིན་པའི་འཇིག་ལྟ་དང་། ང་ཡི་བ་ལ་དམིགས་ནས་རང་བཞིན་གྱིས་ཡོད་པར་འཛིན་པའི་
འཇིག་ལྟ་གཉིས་ཡོད་དེ། དེ་ལ་འཇིག་ཚོགས་ལ་ལྟ་བ་ནི་ང་དང་ང་ཡི་བའོ་སྙམ་པ་དེ་ལྟ་བུའི་
རྣམ་པར་ཞུགས་པའི་ཤེས་རབ་ཉོན་མོངས་ཅན་ནོ་ཞེས་རང་འགྲེལ་ལས་བྱུང་བའི་ཕྱིར། །
གསུམ་པ་ནི། འཇིག་ལྟ་དང་གང་ཟག་གི་བདག་འཛིན་དོན་གཅིག་པ་ཡིན་ནམ་སྙམ་
ན། རང་རྒྱུད་ཀྱི་ང་ཙམ་ལ་དམིགས་ནས་རང་བཞིན་གྱིས་ཡོད་པར་ཞེན་པའི་འཇིག་ལྟ་ནི་
གཉིས་ཀ་ཡིན་པའི་མུ། ཟག་མེད་ཀྱི་ཡེ་ཤེས་ལྟ་བུ་གཉིས་ཀ་མིན་པའི་མུ། ལྷས་བྱིན་ལ་
དམིགས་ནས་རང་བཞིན་གྱིས་ཡོད་པར་ཞེན་པའི་ཤེས་རབ་ཉོན་མོངས་ཅན་ནི། གང་ཟག་གི་
བདག་འཛིན་ཁོ་ན་ཡིན་པའི་མུ། ང་ཡིར་འཛིན་པའི་འཇིག་ལྟ་ནི། འཇིག་ལྟ་ཁོ་ན་ཡིན་པའི་མུ།
བཞི་པ་ལ། འཇིག་ལྟའི་དམིགས་ཡུལ་དུ་གྱུར་པའི་བདག་དང་། འཛིན་སྟངས་ཀྱི་
ཡུལ་དུ་གྱུར་པའི་བདག་དེ་ཇི་ལྟ་བུ་ཞེ་ན། འདི་ལ་ཕྱི་རོལ་པའི་ལུགས། རང་སྡེ་གནས་མ་བུ་
པའི་ལུགས། དེ་ལས་གཞན་པའི་རང་སྡེ་རྣམས་ཀྱི་ལུགས། དབུ་མ་ཐལ་འགྱུར་བའི་ལུགས་
དང་བཞི། དང་པོ་ནི། ཕྱི་རོལ་པ་རྣམས་འཇིག་ལྟའི་དམིགས་ཡུལ་དུ་གྱུར་པའི་བདག་དེ་
རྣམ་སྨིན་ཟ་བ་པོ་ཡིན་པ། རྟག་དངོས་ཡིན་པ། བྱེད་པ་པོ་མིན་པ་ལ་སོགས་པའི་ཁྱད་ཆོས་དུ་

225 བ ཀྲས་ལྷུན་ཐོས་གླིང་གྲྭ་ཚང་།
མ་དང་ལྡན་པར་འདོད་དེ། ཟ་པོ་རྟག་དངོས་བྱེད་པོ་མིན་པའི་བདག །ཡོན་ཏན་བྱ་མེད་མུ་
སྟེགས་རྣམས་ཀྱིས་བརྟགས། །དེ་དབྱེ་ཅུང་ཟད་ཅུང་ཟད་ལ་བརྟེན་ནས། ། མུ་སྟེགས་ཅན་
རྣམས་ལུགས་ནི་ཐ་དད་འགྱུར ༡། །ཞེས་གསུངས་། གཉིས་པ་ནི། རྟག་མི་རྟག་ལ་སོགས་
པར་བརྗོད་དུ་མེད་པ་རང་རྐྱ་ཐུབ་པའི་རྫས་སུ་ཡོད་པ། རྣམ་ཤེས་དྲུག་གི་ཤེས་བྱར་གྱུར་པའི་
བདག་དེ། ངར་འཛིན་ལྷན་སྐྱེས་ཀྱི་དམིགས་ཡུལ་དུ་གྱུར་པའི་བདག་ཡིན་ནོ་ཞེས་ཟེར་ཏེ། ཁ་
ཅིག་དེ་ཉིད་གཞན་ཉིད་རྟག་མི་རྟག ། ལ་སོགས་བརྗོད་མེད་གང་ཟག་རྫས་ཡོད་འདོད། །རྣམ་
ཤེས་དྲུག་གི་ཤེས་བྱར་དེ་འདོད་ཅིང་། དེ་ནི་ངར་འཛིན་གཞིར་ཡང་འདོད་པ་ཡིན ། །ཞེས་
བཤད་པའི་ཕྱིར། གསུམ་པ་ནི། མང་བཀུར་བ་ཁ་ཅིག་ན་རེ། ཕུང་པོ་ལྔ་ཆར་འཇིག་ལྟའི་
དམིགས་ཡུལ་དུ་གྱུར་པའི་ངའམ་བདག་ཏུ་འདོད་དེ། བཅོམ་ལྡན་འདས་ཀྱིས་མདོ་ ༣ ལས།
དགེ་སློང་དག་དགེ་སྦྱོང་ངམ་བྲམ་ཟེའམ་གང་སུ་དག་ཅིག་བདག་གོ་སྙམ་ཡང་དག་པར་རྗེས་
སུ་ལྟ་བ་དེ་དག་ནི་ཉེ་བར་ལེན་པའི་ཕུང་པོ་ལྔ་པོ་འདི་དག་ཁོ་ན་ལ་ཡང་དག་པར་རྗེས་སུ་ལྟའོ་
ཞེས་གསུངས་པའི་ཕྱིར། མང་བཀུར་བ་གཞན་དག་དང་། སེམས་ཙམ་པ། མདོ་སྡེ་པ་
རྣམས་སེམས་ངར་འཛིན་ལྷན་སྐྱེས་ཀྱི་དམིགས་ཡུལ་དུ་གྱུར་པའི་བདག་ཡིན་ནོ་ཞེས་བཞེད་དེ།
འཇུག་པ་རྩ་འགྲེལ་ ༤ ལས། ཕྱོགས་འདིར་རང་གི་སྡེ་པ་མང་པོས་བཀུར་བ་རྣམས་ཀྱི་
ཡིན་ནོ། །དེ་ལས་ཀྱང་ཁ་ཅིག་བདག་ལྟའི་རྟེན་དུ་ཕུང་པོ་ནི། །ལྔ་ཆར་ཡང་འདོད་ཁ་ཅིག་
སེམས་གཅིག་འདོད་དོ། ། ཁ་ཅིག་དག་ནི་གཟུགས་དང་ཚོར་བ་དང་འདུ་ཤེས་དང་འདུ་བྱེད་དང་
རྣམ་པར་ཤེས་པ་ཞེས་བྱ་བའི་ཕུང་པོ་ལྔ་ཆར་འཇིག་ཚོགས་ལ་ལྟ་བའི་དམིགས་པར་འདོད་ཅིང་
༡ འཇུག་པ། སེམས་བསྐྱེད། ༦ ཚིགས་བཅད་ ༡༢༡
༢ འཇུག་པ། སེམས་བསྐྱེད། ༦ ཚིགས་བཅད། ༡༤༦
༣ སྡེ་བསྟན། དབུ་མ་ འ: ཤོག ༢༩༨ བ། འཕྲེང་། ༧
༤ སྡེ་བསྟན། དབུ་མ། འ། འཇུག་པ་རང་འགྲེལ། ཤོག ༢༩༥ བ། འཕྲེང་། ༤

226 _ 
དབུ་མ་ཐར་འདོད་དེད་དཔོན།
། བདག་ཏུ་མངོན་པར་ཞེན་པ་འདི་ཡང་དེ་ལ་ཡིན་ནོ་ཞེ་སྨྲ་སྟེ། ཇི་སྐད་དུ་བཅོམ་ལྡན་འདས་
ཀྱིས་དགེ་སློང་དག་དགེ་སྦྱོང་ངམ་ཞེས་སོགས་གསུངས་པའི་ཕྱིར། གཞན་དག་ནི་སེམས་
བདག་གོ་ཞེས་འདོད་དེ། བདག་ཉིད་བདག་གི་མགོན་ཡིན་གྱི། །གཞན་ནི་སུ་ཞིག་མགོན་དུ་
འགྱུར། །བདག་ཉིད་ལེགས་པར་ཐུལ་བ་ནི། །མཁས་པས་མཐོ་རིས་ཐོབ་པར་འགྱུར །
།ཞེས་ཚིགས་སུ་བཅད་པ་ལས། སེམས་ལ་བདག་གི་སྒྲར་གསུངས་སོ། །འདི་ག་ལས་ཤེས་
ཤེ་ན། ཕུང་པོ་ལས་ངོ་བོ་ཐ་དད་པའི་བདག་མེད་པའི་ཕྱིར་དང་། མདོ་གཞན་ལས་ཀྱང་སེམས་
འདུལ་བར་གསུངས་པའི་ཕྱིར་ཏེ། སེམས་འདུལ་བ་ནི་ལེགས་པ་སྟེ། །སེམས་འདུལ་བས་ནི་
བདེ་བ་འདྲེན ། །ཞེས་བྱ་བ་དེ་ལས་སོ། །དེའི་ཕྱིར་ངར་འཛིན་པའི་གཞི་སེམས་ལ་བདག་
ཅེས་གདགས་སོ་ཞེས་པའོ། །ཞེས་གསུངས། ངར་འཛིན་ལྷན་སྐྱེས་ཀྱི་དམིགས་ཡུལ་དུ་གྱུར་
པའི་བདག་གི་མཚན་གཞིར་ང་ཙམ་ཞིག་འདོད་པ་ལ་རང་སྡེ་ཐམས་ཅད་འདྲ་ཞིང་། ང་ཙམ་གྱི་
མཚན་གཞིར་ཁ་ཅིག་ཕུང་པོ་ལྔ་དང་། ཁ་ཅིག་སེམས་གཅིག་པུ་འདོད་ལ། ཐལ་འགྱུར་བས་
མིང་རྐྱང་བཏགས་ཡོད་ཁོ་ནར་བཞེད་དེ་བྱང་ཆུབ་ལམ་རིམ་ལས ། གང་ཟག་གི་བདག་
འཛིན་གྱི་དམིགས་པ་ལ་མང་བཀུར་བའི་སྡེ་པ་ཁ་ཅིག་ཕུང་པོ་ལྔ་ཆར་དང་ཁ་ཅིག་སེམས་
གཅིག་པུ་བདག་ལྟའི་རྟེན་ནམ་དམིགས་པར་འདོད་པར་འཇུག་པ་ལས་བཤད་ཅིང་། སེམས་
ཀྱང་སེམས་ཙམ་པ་དང་། དབུ་མ་པ་ཀུན་གཞིའི་རྣམ་ཤེས་འདོད་པ་ཁ་ཅིག་ཀུན་གཞིའི་རྣམ་
ཤེས་དང་དེ་མི་འདོད་པའི་ལེགས་ལྡན་ལ་སོགས་པའི་དབུ་མ་པ་ཁ་ཅིག་དང་། ཉན་ཐོས་སྡེ་པ་
མང་པོ་ཡིད་ཀྱི་རྣམ་ཤེས་དམིགས་པར་འདོད་ལ། འདི་དག་གི་ལུགས་ལ་ཡང་ལམ་སྒོམ་པ་
༡ ཞོལ་བཀའ། མདོ། ལ། ཤོག ༣༥༡ བ། འཕྲེང་། ༦
༢ ཞོལ་བཀའ། མདོ། ལ། ཤོག ༣༧༢ ན། འཕྲེང་། ༡
༣ སེར་བྱེས་པར། དེབ། ལམ་རིམ་འབྲིང་པོ། ཤོག ༢༩༧ འཕྲེང༌། ༡༦

227 བཀྲས་ལྷུན་ཐོས་གླིང་གྲྭ་ཚང་
པོ་དང་། འཁོར་བར་འཁོར་མཁན་སོགས་ཀྱི་གང་ཟག་གི་ཐ་སྙད་འཇུག་པའི་དོན་ནི་ང་ཙམ་
དང་ང་དེའི་མཚན་གཞིར་ཀུན་གཞི་སོགས་འཇོག་པའི་ཚུལ་གཉིས་ཤེས་དགོས་སོ། །བདག་
འཛིན་གྱི་འཇིག་ལྟ་ལྷན་སྐྱེས་ལ་ནི་འཇུག་པར་ཕུང་པོ་དམིགས་པ་ཡིན་པ་བཀག་ཅིང་འགྲེལ་
པར་བརྟེན་ནས་བཏགས་པའི་བདག་དམིགས་པར་གསུངས་ལ། ཕུང་པོ་ཚོགས་ཙམ་ཡང་ཐ་
སྙད་པའི་བདག་མིན་པར་གསུངས་པས་དུས་གཅིག་པའི་ཚོགས་པ་དང་དུས་སྔ་ཕྱིའི་ཕུང་པོའི་
རྒྱུན་གྱི་ཚོགས་པ་གང་ཡང་དམིགས་པ་མིན་གྱི་ངའོ་སྙམ་པ་ཙམ་ཞིག་སྐྱེ་བའི་དམིགས་པ་ནི་ང་
ཙམ་དང་གང་ཟག་ཙམ་ཞིག་ལ་དམིགས་པར་བྱ་ལ། ང་དེའི་མཚན་གཞིར་ནི་ཕུང་པོ་ཁ་ཡར་བ་
དང་ཚོགས་པ་གཉིས་གང་ཡང་མི་འཇོག་གོ །དེ་ཡང་ལུགས་འདིའི་ཁྱད་ཆོས་བླ་ན་མེད་པ་སྟེ་
རྒྱས་པར་གཞན་དུ་བཤད་ཟིན་ཏེ་ཞེས་གསུངས་པའི་ཕྱིར། འདིས་ནི་ཐལ་འགྱུར་བ་ལས་
གཞན་པའི་རང་སྡེ་རྣམས་ངར་འཛིན་ལྷན་སྐྱེས་ཀྱི་དམིགས་པ་ང་ཙམ་གྱི་མཚན་གཞིར་ནི་དེའི་
ཕུང་པོ་འདོད་ལ། ཐལ་འགྱུར་བ་དེའི་མཚན་གཞིར་དེའི་ཕུང་པོ་མི་སྲིད་པའི་མིང་རྐྱང་
བཏགས་ཡོད་དུ་བཞེད་པས། ཊིཀ་ཆེན་ ༡ ལས། གཞན་སྡེས་བཏགས་པའི་ཕུང་པོ་ལས་ངོ་
བོ་ཐ་དད་པའི་བདག་དགག་པ། རང་སྡེས་བཏགས་པའི་ཕུང་པོ་ཉིད་བདག་ཏུ་འདོད་པ་དགག་
པ་ཞེས་གསུངས་སོ། །རང་སྡེས་ངའི་ཕུང་པོ་བདག་གི་གདགས་གཞིར་འདོད་པ་བཀག་པ་
ཡིན་ནོ་ཞེ་ན། མི་རིགས་ཏེ། ངའི་ཕུང་པོ་ངའི་བདག་གི་གདགས་གཞིར་བཞེད་པའི་ཕྱིར་ཏེ།
ངའི་ཕུང་པོ་ལ་བཏགས་པའི་ང་ཙམ་ངར་འཛིན་ལྷན་སྐྱེས་ཀྱི་དམིགས་པར་བཞེད་པའི་ཕྱིར།
གལ་ཏེ་ཕུང་པོ་བདག་ན་དེ་ཕྱིར་དེ། །མང་བས་བདག་དེ་དག་ཀྱང་མང་པོར་འགྱུར། །བདག་
ནི་རྫས་སུ་འགྱུར་ཞིང་དེར་ལྟ་བ། །རྫས་ལ་འཇུག་པས་ཕྱིན་ཅི་ལོག་མི་འགྱུར ༢། །ཞེས་དང་།
༡ ཞོལ་པར། རྗེའི་གསུང་། མ། ཤོག་གྲངས། ༡༩༧ བ། ཕྲེང་། ༤་
༢ འཇུག་པ། སེམས་བསྐྱེད། ༦ ཚིགས་བཅད། ༡༢༧

228 ད བུ་མ་ཐར་འདོད་དེད་དཔོན།
འགྲེལ་པར ། དེ་ལ་ཕུང་པོ་རྣམས་བདག་ཡིན་ཞེས་བྱ་བའི་ཕྱོགས་གང་གི་ཡིན་པ་དེའི་ལྟར་
ན་ཕུང་པོ་རྣམས་མང་བའི་ཕྱིར་ན་བདག་ཀྱང་མང་པོར་འགྱུར་རོ། །གང་གི་ལྟར་ན་སེམས་
བདག་ཡིན་པ་དེའི་ལྟར་ན་ཡང་མ་རིག་པ་ལ་སོགས་པའི་རྣམ་པར་ཤེས་པའི་དབྱེ་བས་སམ་
སྐད་ཅིག་རེ་རེ་ལ་རྣམ་པར་ཤེས་པ་སྐྱེ་བ་དང་འགག་པས་མང་བའི་ཕྱིར་བདག་ཀྱང་མང་པོར་
འགྱུར་ཞེས་གསུངས་པ་མི་རིགས་པར་ཐལ། འདི་རྣམས་ཀྱིས་ཐལ་འགྱུར་བ་ལས་གཞན་
པའི་རང་སྡེ་འགོག་པ་གང་ཞིག །ང་ཡི་ཕུང་པོ་ང་ཙམ་གྱི་མཚན་གཞིར་འདོད་པའི་རང་སྡེ་མེད་
པའི་ཕྱིར། རྟགས་ཁས། ཐལ་འགྱུར་བ་ལས་གཞན་པའི་རང་སྡེ་རྣམས་ཀྱིས་ང་ཙམ་གྱི་ཕུང་
པོ་ང་ཙམ་གྱི་མཚན་གཞིར་འདོད་པ་ཡིན་པར་ཐལ། རང་གི་སྡེ་པ་རྣམས་ཀྱིས་ཀྱང་ཕུང་པོ་
ལས་ཐ་དད་པར་བདག་མེད་དོ་སྙམ་དུ་འཁྲུལ་པས་ཕུང་པོ་ཙམ་ཉིད་བདག་ཏུ་ཁས་བླངས་ལ།
དེ་བཞིན་གཤེགས་པས་ཉེ་བར་བསྟན་པ་ཕྱིན་ཅི་མ་ལོག་པར་ཁོང་དུ་ཆུད་པ་རྣམས་ནི་ཡོད་པ་
མིན་པ་ཉིད་དོ་སྙམ་དུ་རིགས་པར་བྱས་ནས་ལན་བརྒྱར་ཡོངས་སུ་གྲོལ་བར་འགྱུར་བ་དེ་ནི་
བདག་ཡིན་པའི་ཕྱིར་ཞེས་སོགས་རྒྱ་ཆེར་གསུངས་པའི་ཕྱིར། ཐལ་རང་གཉིས་ལ་ལྟ་བ་མཐོ་
དམན་གྱི་ཁྱད་པར་མེད་པར་ཐལ། རང་རྒྱུད་པ་རྣམས་ཀྱིས་ཀྱང་ངར་འཛིན་ལྷན་སྐྱེས་ཀྱི་
དམིགས་ཡུལ་དུ་གྱུར་པའི་མིང་རྐྱང་བཏགས་ཡོད་དུ་འདོད་པའི་ཕྱིར། རྟགས་ཁས། བཞི་པ་
ནི། ཕུང་པོ་ལ་བརྟེན་ནས་བཏགས་པའི་ང་ཙམ་དེ་ནི་ངར་འཛིན་ལྷན་སྐྱེས་ཀྱི་དམིགས་ཡུལ་དུ་
གྱུར་པའི་ངའམ་བདག་ཡིན་པའི་ཕྱིར་ཏེ། རང་འགྲེལ་ལས ། དགེ་སློང་དག་ལྔ་པོ་འདི་
རྣམས་ནི་མིང་ཙམ་ཐ་སྙད་ཙམ་བཏགས་པ་ཙམ་སྟེ། གང་འདི་ལྟ་སྟེ། འདས་པའི་དུས་དང་མ་
འོངས་པའི་དུས་དང་ནམ་མཁའ་དང་མྱ་ངན་ལས་འདས་པ་དང་། གང་ཟག་གོ་ཞེས་བྱ་བ་དང་།
༡ སྡེ་བསྟན། དབུ་མ། འ། འཇུག་པ་རང་འགྲེལ། ཤོག ༢༩༦། ན། འཕྲེང་། ༤
༢ སྡེ་བསྟན། དབུ་མ། འ། འཇུག་པ་རང་འགྲེལ། ཤོག ༢༩༦ ན། འཕྲེང་། ༧

_229 བཀྲས་ལྷུན་ཐོས་གླིང་གྲྭ་ཚང་
དེ་བཞིན་དུ། ཇི་ལྟར་ཡན་ལག་ཚོགས་རྣམས་ལ། །བརྟེན་ནས་ཤིང་རྟར་བརྗོད་པ་ལྟར། །དེ་
བཞིན་ཕུང་པོ་རྣམས་བརྟེན་ནས། །ཀུན་རྫོབ་སེམས་ཅན་ཞེས་བྱའོ། །ཞེས་བྱ་བ་འདི་ལས་ན་
འདོད་པ་ཡང་མིན་ནོ། །དེའི་ཕྱིར་བདག་རྫས་ཡོད་དུ་ཐལ་བར་འགྱུར་བའི་ཕྱིར་ན་ཕུང་པོ་
རྣམས་བདག་མིན་ནོ་ཞེས་གསུངས་པའི་ཕྱིར། དོན་ནི། ངའི་ཕུང་པོ་རྣམས་ངར་འཛིན་ལྷན་
སྐྱེས་ཀྱི་དམིགས་ཡུལ་དུ་གྱུར་པའི་བདག་མིན་པར་ཐལ། ངར་འཛིན་ལྷན་སྐྱེས་ཀྱི་དམིགས་
ཡུལ་དུ་གྱུར་པའི་ང་ནི་མིང་ཙམ་རྣམ་པར་རྟོགས་པས་བཏགས་ཙམ་ཡིན་པ་གང་ཞིག ཕུང་པོ་
རྣམས་རང་རྐྱ་ཐུབ་པའི་རྫས་ཡོད་ཡིན་པའི་ཕྱིར། རྟགས་ཕྱི་མ་ཁས་བླངས། ངར་འཛིན་ལྷན་
སྐྱེས་ཀྱི་དམིགས་ཡུལ་དུ་གྱུར་པའི་ངའམ་བདག་ནི་བདེན་པར་མེད་ཅིང་ཐ་སྙད་དུ་ཡོད་དེ།
འཇུག་འགྲེལ་ ༡ དུ། གང་ཡང་ལས་བྱེད་པ་པོ་ནི་མ་དམིགས་ཀྱི་ལས་ཀྱང་ཡོད་ལ་རྣམ་པར་
སྨིན་པ་ཡང་ཡོད་དོ་ཞེས་བརྗོད་པ་དེ་ལས་ནི་བྱེད་པ་པོ་རང་བཞིན་དུ་གྱུར་པ་བཀག་པར་ཤེས་
པར་བྱ་ཡི། བརྟེན་ནས་བཏགས་པར་བྱ་བ་ཐ་སྙད་ཀྱི་ཡན་ལག་ཏུ་གྱུར་པ་བཀག་གོ་ཞེས་བྱ་
བར་ནི་ཤེས་པར་མི་བྱའོ། དེ་སྐད་དུ་ཡང་། མ་རིག་པ་དང་རྗེས་སུ་འབྲེལ་པའི་གང་ཟག་འདི་
ནི་བསོད་ནམས་མངོན་པར་འདུ་བྱ་བ་ཡང་མངོན་པར་འདུ་བྱེད་དོ། །ཞེས་རྒྱ་ཆེར་གསུངས་སོ་
ཞེས་གསུངས་པའི་ཕྱིར། དེ་རྣམས་ཀྱིས་ང་གང་ཟག་བདག་རྣམས་དོན་གཅིག་མིང་གི་རྣམ་
གྲངས་སུ་བསྟན་ཏོ། །ཁོ་ན་རེ། གང་ཟག་གི་བདག་ཡོད་པར་ཐལ། བདག་ཡོད་པའི་ཕྱིར།།
དབུ་མ་ཐལ་འགྱུར་བ་ཆོས་ཅན། རང་སྡེ་མ་ཡིན་པར་ཐལ། བདག་ཡོད་པར་འདོད་པའི་ཕྱིར།
བདག་སྐྱེ་ཡོད་པར་ཐལ། བདག་དངོས་པོ་ཡིན་པའི་ཕྱིར་ཟེར་ན། མ་ཁྱབ་སྟེ། འཇིག་ལྟའི་
དམིགས་ཡུལ་དུ་གྱུར་པའི་བདག་དེ་ཉིད་ལ་དམིགས་ནས་ཡོད་པ་མིན་པར་ལྟ་བ་རྣམས་མཐར་
འཛིན་གྱི་ལྟ་བར་གསུངས་པའི་ཕྱིར་ཏེ། དེ་ལ་དམིགས་ནས་རྟག་པའམ་ཆད་པར་ལྟ་བ་རྣམས་
༣ སྡེ་བསྟན། དབུ་མ། འ། འཇུག་པ་རང་འགྲེལ། ཤོག ༣༠༡ འཕྲེང་། ༡

_230 _ དབུ་མ་ཐར་འདོད་དེད་དཔོན།
མཐར་འཛིན་གྱི་ལྟ་བར་གསུངས་པའི་ཕྱིར། རང་སྡེ་གནས་མ་བུ་པའི་སྡེ་པ་ཆོས་ཅན། ཕྱི་
རོལ་པ་ཡིན་པར་ཐལ། བདག་ཡོད་པར་འདོད་པའི་ཕྱིར་ཏེ། ལུང་མ་བསྟན་པའི་ལྟ་ངན་བཅུ་
བཞིས་བཟུང་བའི་དོན་བཅོམ་ལྡན་འདས་ལ་ཞུས་པར་གསུངས་ཤིང་། ལུང་མ་བསྟན་གྱི་ལྟ་
ངན་གྱིས་བཟུང་བའི་དོན་ཡང་ཁས་ལེན་པའི་ཕྱིར། ཁྱབ་ཏེ། ལུང་མ་བསྟན་གྱི་ལྟ་ངན་གྱིས་
བཟུང་བའི་དོན་སངས་རྒྱས་ལ་དྲི་བ་པོ་རྣམས་ཀྱིས་བདག་ལས་བརྩམས་ནས་དྲིས་པར་མཁས་
པ་ཐམས་ཅད་ཀྱིས་གསུངས་ཤིང་། ཀུན་མཁྱེན་པའི་སྐྱེས་བུ་རོང་སྟོན་ཤེས་བྱ་ཀུན་རིག་
གིས། ཅིའི་ཕྱིར་འདི་ལ་ལུང་དུ་མ་བསྟན་པ་ཞེས་བྱ་ཞེ་ན། བདག་ལས་བརྩམས་ཏེ་དྲིས་པས་
ཁྱད་གཞི་མེད་པའི་ཁྱད་ཆོས་མི་འཐད་ལ། ཁྱད་གཞི་བཀག་ན་དོན་དུ་མི་འགྱུར་བར་དགོངས་
ནས་ལན་མ་གསུངས་པས་ན་ལུང་མ་བསྟན་ཞེས་བྱའོ་ཞེས་དང་། བཞི་པ་རྣམས་ནི་གནས་མ་
བུ་པའི་ལྟ་བ་བཅུ་གཉིས་པ་ཞེས་བྱ་སྟེ། ཡུལ་ལ་དགག་པའི་སྒོ་ནས་འཇུག་པའི་ཕྱིར་ཞེས་དང་།
འགྲོ་བའི་མགོན་པོ་འཕགས་པ་རིན་པོ་ཆེས་རང་སྡེ་རྣམས་ཀྱིས་བདག་ཡོད་པར་འདོད་ཀྱང་
རྟག་པའི་བདག་མེད་པར་འདོད་དོ་ཞེས་གྲུབ་མཐའ་ཤན་འབྱེད་ཆེན་མོ་ལས་གསུངས་པའི་ཕྱིར།
དེས་ན། ཆོས་ཀྱི་གྲགས་པའི་གཞུང་བཟུང་ནས། །བདག་ཉིད་ཆེན་པོའི་རིགས་པ་འགོག་
།ནགས་ལ་གནས་པའི་སྤྲེའུ་དག །ལྗོན་པའི་ཤིང་ལ་མི་གཙང་འཐོར། །ཞེས་དང་། མཁས་པ་
རང་གིས་དཔྱོད་ཤེས་ཀྱིས། །བླུན་པོ་གྲགས་པའི་རྗེས་སུ་འབྲང་། །ཁྱི་རྒན་ཀུ་ཅོ་འདོན་པ་ལ།
།རྒྱུ་མཚན་མེད་པར་གཞན་དག་རྒྱུག ༡ །ཞེས་ཆོས་ཀྱི་རྒྱལ་པོ་དཔལ་ལྡན་ས་སྐྱ་པཎ་ཆེན་གྱིས་
གསུངས་པ་ནི་ཤིན་ཏུ་མད་པར་སྣང་སྟེ། རང་རང་གི་བླ་མ་གོང་མ་རྣམས་ཀྱི་གསུང་རབ་ལ་ལྟ་
རྟོག་ཞིབ་ཏུ་མི་བྱེད། སོ་སོའི་སློབ་དཔོན་དུ་མིང་བཏགས་པ་རྣམས་ཀྱིས་ཐག་རུལ་ལ་འབྲེང་
རུལ་འཐུད་པའི་གྲུབ་མཐའ་གཅོད་མོའི་བུ་བཞིན་གང་ཡིན་འདི་ཡིན་ཅུང་ཟད་ཀྱང་མེད་པ་
༡ ས་སྐྱ་ལེགས་བཤད། རབ་བྱེད། ༤ ཚིགས་བཅད། ༦

231 བ ཀྲས་ལྷུན་ཐོས་གླིང་གྲྭ་ཚང་།
རྣམས་འདུན་པ་དང་ཞེ་སྡང་ལ་བརྟེན་ནས་རང་གཞན་ཐམས་ཅད་ཀྱི་ཕན་བདེ་འབྱུང་བའི་གནས་
གོང་མ་རྣམས་ཀྱི་གྲུབ་མཐའ་ཚིགས་སུ་བཅད་ཀྱིན་སུན་འབྱིན་པར་ལུང་བསྟན་པ། སྐྱེ་བོ་
ངན་པ་ཆུ་ཚགས་བཞིན། །བཟང་པོ་བཏང་ནས་ངན་པ་འཛིན ༡། །ཞེས་གསུངས་པ་ལྟར་བྱེད་
པའི་ཕྱིར། གཞན་ཡང་། གང་ཟག་གི་བདག་ཡོད་པར་བསྟན་པའི་སྒོ་ནས་འདུལ་དགོས་ཀྱི་
རང་སྡེ་མེད་པར་ཐལ། གང་ཟག་གི་བདག་ཡོད་པར་འདོད་པའི་རང་སྡེ་མེད་པའི་ཕྱིར།།
འདོད་མི་ནུས་པར་ཐལ། དགེ་སློང་དག་ཕུང་པོ་ལྔ་ནི་ཁུར་རོ། །ཁུར་ཁུར་བ་པོ་ནི་གང་ཟག་གོ་
༢ ཞེས་པའི་མདོ་འདིས་གང་ཟག་གི་བདག་ཡོད་པར་བསྟན་པའི་ཕྱིར། ངར་འཛིན་པའི་འཇིག་
ལྟ་འདི་དམིགས་ཡུལ་གྱི་གཙོ་བོ་ཡིན་ན། ངའམ་བདག་ཡིན་པས་ཁྱབ་ལ། དེའི་དམིགས་
ཡུལ་ལ་དེས་མ་ཁྱབ་སྟེ། ངའི་དོན་སྤྱི་དེའི་དམིགས་ཡུལ་ཡིན་པའི་ཕྱིར། ང་རང་བཞིན་གྱིས་
ཡོད་པ་ལྟ་བུ་དེའི་འཛིན་སྟངས་ཀྱི་ཡུལ་དང་དེའི་ཞེན་སྟངས་ཀྱི་ཡུལ་གྱི་གཙོ་བོ་ཡིན་ཞིང་ཐ་
སྙད་དུ་ཡང་མེད་པས། རྣལ་འབྱོར་པ་ཡིས་བདག་ནི་འགོག་པར་བྱེད ཟ། །ཅེས་གསུངས་
པའི་ཕྱིར།
༈ ལྔ་པ་ནི། ཐར་འདོད་རྣམས་ཀྱིས་ང་དང་ང་ཡིར་འཛིན་པའི་འཇིག་ལྟ་སྤོང་དགོས་
པའི་རྒྱུ་མཚན་ཡོད་དེ། ཕུང་པོ་བདེན་འཛིན་ལ་བརྟེན་ནས་བྱུང་བའི་འཇིག་ལྟ་ཉིད་འཁོར་བའི་
རྩ་བར་གྱུར་པའི་མ་རིག་པ་ཡིན་པས་དེ་ལས་ཕུང་པོ་ལ་སོགས་པའི་སྐྱོན་དང་། སྐྱེ་རྒ་ན་འཆི་
ལ་སོགས་པའི་སྡུག་བསྔལ་མཐའ་དག་འབྱུང་བར་འགྱུར་བའི་ཕྱིར། ཕུང་པོ་བདེན་པར་ཞེན་
པ་ལས་ངར་འཛིན་ལྷན་སྐྱེས་འབྱུང་བའི་རྒྱུ་མཚན་ཡོད་དེ། ཇི་སྲིད་ཕུང་པོར་འཛིན་ཡོད་པ།
།དེ་སྲིད་དེ་ལ་ངར་འཛིན་ཡོད ༤། །ཅེས་གསུངས་པའི་ཕྱིར། ངར་འཛིན་པའི་འཇིག་ལྟ་ནི་
༡ ས་སྐྱ་ལེགས་བཤད། རབ་བྱེད། ༣ ཚིགས་བཅད། ༢༤
༢ སྡེ་བསྟན། དབུ་མ། འ། ཤོག ༢༦༢ ན། འཕྲེང་། ༡ །
༣ འཇུག་པ་ སེམས་བསྐྱེད། ༦ ཚིགས་བཅད། ༢༠ ༤ སྡེ་བསྟན། སྐྱེས་རབས། གེ ཤོག་གྲངས། ༡༥ ན། ཕྲེང་། ༥

232 དབུ་མ་ཐར་འདོད་དེད་དཔོན།
ཉོན་མོངས་ཅན་གྱི་མ་རིག་པ་ཡིན་ཏེ། སྟོང་ཉིད་བདུན་ཅུ་པ་ ལས། ། རྒྱུ་དང་རྐྱེན་ལས་སྐྱེས་
དངོས་རྣམས། །ཡང་དག་པར་ནི་རྟོག་པ་གང་། །དེ་ནི་སྟོན་པས་མ་རིག་གསུངས། །དེ་ལས་
ཡན་ལག་བཅུ་གཉིས་འབྱུང་། །ཞེས་བཤད་པའི་ཕྱིར། མ་རིག་པ་ལ་བརྟེན་ནས་ཉེས་སྐྱོན་
མཐའ་དག་འབྱུང་སྟེ། བཅོམ་ལྡན་འདས་ཀྱི་མདོ་ ༡ ལས། དགེ་སློང་དག་འདི་ཡོད་པས་ན་
འདི་འབྱུང་། འདི་སྐྱེས་པའི་ཕྱིར་འདི་སྐྱེ་སྟེ། འདི་ལྟ་སྟེ་མ་རིག་པའི་རྐྱེན་གྱིས་འདུ་བྱེད།
འདུ་བྱེད་ཀྱི་རྐྱེན་གྱིས་རྣམ་པར་ཤེས་པ། ཞེས་སོགས་གསུངས་པའི་ཕྱིར་དང་། ངར་འཛིན་
ཡོད་ན་ཡང་ལས་ཏེ། །དེ་ལས་ཡང་ནི་སྐྱེ་བ་ཡིན འ། །ཞེས་དང་། འདིར་ཡང་། ཉོན་མོངས་
སྐྱོན་རྣམས་མ་ལུས་འཇིག་ཚོགས་ལ འ། །ཞེས་སོགས་དང་། རྣམ་འགྲེལ་ ༤ ལས་ཀྱང་།
ཉེས་པ་རྣམ་པ་ཐམས་ཅད་དག །འཇིག་ཚོགས་ལྟ་ལས་སྐྱེས་པ་ཡིན། །ཞེས་སོགས་རྒྱ་ཆེར་
གསུངས་པའི་ཕྱིར། །
༈ དྲུག་པ་ནི། གྲོལ་བ་དོན་དུ་གཉེར་བ་རྣམས་ཀྱིས་འཇིག་ལྟའི་ཞེན་ཡུལ་མེད་
པར་རྟོགས་ཟིན་བསྒོམ་བྱའི་གཙོ་བོར་བྱས་ནས་འཇིག་ལྟ་སྤོང་དགོས་ཏེ། དེ་ལས་གཞན་དུ་
ཕྱི་རོལ་ཚེར་མ་འདོན་པའི་ཚུལ་གྱིས་སྤོང་མི་ནུས་པའི་ཕྱིར་ཏེ། རྣམ་འགྲེལ་ ་ལས། ཡོན་
ཏན་སྐྱོན་དང་རྗེས་འབྲེལ་བའི། །འདོད་དང་སྡང་སོགས་སྤོང་བ་ནི། །དེ་དག་ཡུལ་ལ་མ་
མཐོང་བས། །ཡིན་གྱི་ཕྱི་ཚུལ་དག་གིས་མིན། །ཞེས་དང་། མདོ་ལས། ཐུབ་རྣམས་སྡིག་པ་
ཆུ་ཡིས་མི་བཀྲུ་ཞིང་། འགྲོ་བའི་སྡུག་བསྔལ་ཕྱག་གིས་མི་སེལ་ལ། ཉིད་ཀྱི་རྟོགས་པ་གཞན་
༡ ཞོལ་བཀའ། མདོ་སྡེ། མ། ཤོག ༡༢༠ བ། འཕྲེང་། ༧
༢ རིན་ཆེན་འཕྲེང་བ། ལེའུ། ༡ ཚིགས་བཅད། ༣༥
༣ འཇུག་པ། སེམས་བསྐྱེད། ༦ ཚིགས་བཅད། ༡༢༧
༤ རྣམ་རྩ། ལེའུ། ༡ བསྡུ་ཚིགས་གསུམ་ནས་ཚིགས་བཅད། ༡༣༣
༥ རྣམ་རྩ། ལེའུ། ༢ ཚིགས་བཅད། ༢༢༡

233 བ ཀྲས་ལྷུན་ཐོས་གླིང་གྲྭ་ཚང་།
ལ་སྤོ་མིན་ཏེ། ཆོས་ཉིད་བདེན་པ་བསྟན་པས་གྲོལ་བར་འགྱུར། །ཞེས་གསུངས་པའི་
ཕྱིར།འཇིག་ལྟའི་ཞེན་ཡུལ་མེད་པར་རྟོགས་ཟིན་གོམས་པར་བྱས་པས་ཉོན་མོངས་ཐམས་ཅད་
སྤོང་བར་ནུས་པའི་རྒྱུ་མཚན་ཡོད་དེ། བཞི་བརྒྱ་པར ཀ སྲིད་པའི་ས་བོན་རྣམ་ཤེས་ཏེ།
།ཡུལ་རྣམས་དེ་ཡི་སྤྱོད་ཡུལ་ལོ། །ཡུལ་ལ་བདག་མེད་མཐོང་ན་ནི། །སྲིད་པའི་ས་བོན་
འགག་པར་འགྱུར། །ཞེས་སོགས་གསུངས་པའི་ཕྱིར། འཇིག་ལྟ་སྤངས་པ་ཙམ་གྱིས་ཉོན་
མོངས་ཐམས་ཅད་སྤོང་མི་ནུས་པར་ཐལ། ཉོན་མོངས་པའི་རབ་དབྱེ་བསམ་གྱིས་མི་ཁྱབ་པའི་
ཕྱིར་ཞེ་ན། མ་ཁྱབ་སྟེ། ལུས་ལ་ལུས་དབང་ཇི་བཞིན་དུ། །གཏི་མུག་ཀུན་ལ་གནས་གྱུར་
ཏེ། །དེ་ཕྱིར་ཉོན་མོངས་ཐམས་ཅད་ནི། །གཏི་མུག་བཅོམ་པའི་བཅོམ་པར་གྱུར །. །ཞེས་
དང་། །དེ་ཕྱིར་འབད་པ་ཀུན་གྱིས་འདིར། ། གཏམ་འདི་ཁོ་ན་བསྙད་པར་བྱ། །ཞེས་དང་།
རྗེ་བཙུན་ཞི་བ་ལྷས་ཀྱང་། གང་དག་སྟོང་པ་ཉིད་ནི་དེ་ལྟར་ཤིན་ཏུ་གྲུབ་པ་ཡིན། །དེ་ཕྱིར་རྩ་བ་
ཆད་པས་ཉོན་མོངས་ཐམས་ཅད་ཀུན་ཏུ་མི་འབྱུང་ངོ༌། །འཕགས་པ་དེ་བཞིན་གཤེགས་པའི་
གསང་བའི་མདོ་ལས། ཇི་སྐད་དུ་ཞི་བའི་བློ་གྲོས་འདི་ལྟ་སྟེ་དཔེར་ན་ཤིང་རྩ་བ་ནས་ཆད་ན་
ཡལ་ག་དང་ལོ་མ་དང་ལོ་མ་ཕྲ་མོ་ཐམས་ཅད་སྐམ་པར་འགྱུར་རོ། །ཞི་བའི་བློ་གྲོས་དེ་བཞིན་
དུ་འཇིག་ཚོགས་ལ་ལྟ་བ་ཉེ་བར་ཞི་ན་ཉོན་མོངས་པ་དང་ཉེ་བའི་ཉོན་མོངས་པ་ཐམས་ཅད་ཞི་
བར་འགྱུར་རོ། །ཞེས་གསུངས་པའི་ཕྱིར། །
བདག་ལེགས་སུ་འདོད་པ་རྣམས་ཀྱིས་བདེན་སྟོང་བསྒོམ་རིགས་པའི་རྒྱུ་མཚན་
གཞན་ཡང་ཡོད་དེ། བདེན་སྟོང་རྟོགས་པའི་ལྟ་བས་མ་ཟིན་པའི་ཤེས་པ་ཐམས་ཅད་ལ་རང་
ཡུལ་བདེན་གྲུབ་དུ་སྣང་ལ། དེ་ལ་བརྟེན་ནས་དུག་གསུམ་འབྱུང༌། དེ་ལ་བརྟེན་ནས་དགེ་མི་
༡ སྡེ་བསྟན། དབུ་མ། ཚ། ཤོག ༡༦ ན། འཕྲེང་། ༥
༢ སྡེ་བསྟན། དབུ་མ། ཚ། ཤོག ༧ བ། འཕྲེང་། ༢

234 དབུ་མ་ཐར་འདོད་དེད་དཔོན།།
དགེའི་ལས་མངོན་པར་འདུ་བྱེད། དེ་ལ་བརྟེན་ནས་སྐྱེ་རྒ་ན་འཆི་ལ་སོགས་པའི་སྡུག་བསྔལ་
དཔག་ཏུ་མེད་པ་མྱོང་བར་འགྱུར་བའི་ཕྱིར་ཏེ། བཅོམ་ལྡན་འདས་ཀྱི་མདོ་ལས། རྒྱལ་པོ་
ཆེན་པོ་དེ་བཞིན་དུ་བྱིས་པ་སོ་སོའི་སྐྱེ་བོ་ཐོས་པ་དང་མི་ལྡན་པ་ཡང་མིག་གི་གཟུགས་རྣམས་
མཐོང་ནས་ཡིད་བདེ་བར་འགྱུར་བའི་གཟུགས་རྣམས་ལ་མངོན་པར་ཞེན་ཏེ། མངོན་པར་ཞེན་
པར་གྱུར་ནས་ཆགས་པ་བསྐྱེད་པར་བྱེད་དོ། །ཆགས་ནས་འདོད་ཆགས་ལས་བྱུང་བ་དང་།
གཏི་མུག་ལས་བྱུང་བའི་ལས་ལུས་དང་ངག་དང་ཡིད་ཀྱིས་མངོན་པར་འདུ་བྱེད་དོ། །ཞེས་
གསུངས་པའི་ཕྱིར། ལུས་ལ་ལུས་དབང་ཇི་བཞིན་དུ། །གཏི་མུག་ཀུན་ལ་གནས་གྱུར་ཏེ།
ཞེས་པའི་འགྲེལ་པར། འདོད་ཆགས་ལ་སོགས་པ་གཏི་མུག་གིས་ཀུན་ཏུ་བརྟགས་པའི་དངོས་
པོའི་རང་བཞིན་ཁོ་ན་ལ་སྡུག་པ་དང་མི་སྡུག་པ་ལ་སོགས་པའི་ཁྱད་པར་སྒྲོ་འདོགས་པར་
འཇུག་པ་ཉིད་ཀྱི་ཕྱིར་གཏི་མུག་ལས་ཐ་མི་དད་པར་འགྱུར་ཞིང་གཏི་མུག་ལ་བརྟེན་པར་ཡང་
འགྱུར་བའི་ཕྱིར་གཏི་མུག་གཙོ་བོ་ཉིད་ཀྱི་ཕྱིར། ཞེས་དང་། རིགས་པ་དྲུག་ཅུ་པ་ ༡ ལས།
གནས་བཅས་སེམས་དང་ལྡན་རྣམས་ལ། །ཉོན་མོངས་དུག་ཆེན་ཅིས་མི་འབྱུང་། །གང་ཚེ་ཐ་
མལ་འདུག་པ་ཡང་། །ཉོན་མོངས་སྦྲུལ་གྱིས་ཟིན་པར་འགྱུར། །ཞེས་དང་། སྤྱོད་འཇུག་
༢ ལས། དམིགས་པ་དང་ནི་བཅས་པའི་སེམས། །འགའ་ཞིག་ལ་ནི་གནས་པར་འགྱུར།
།ཞེས་གསུངས་པའི་ཕྱིར།འདི་རྣམས་ཀྱིས་འཁོར་བའི་རྒྱུའི་གཙོ་བོར་གྱུར་པའི་དུག་གསུམ་
ཡོད་པར་བསྟན་ཞིང་། རྣམ་འགྲེལ་ ༣ ལས། བདག་ཆགས་འཁོར་བའི་རྩ་བར་བསྟན་ཏེ།
།དེས་ན་བདག་ལ་མངོན་ཆགས་པ།།དེ་སྲིད་དེ་ནི་འཁོར་བར་འགྱུར། །ཞེས་སོགས་གསུངས་
པའི་ཕྱིར། འཁོར་བའི་རྩ་བ་མི་མཐུན་པ་དུ་མ་ཡོད་པར་ཐལ། འཁོར་བའི་རྩ་བར་གྱུར་
༡ སྡེ་བསྟན། དབུ་མ། ཙ། ཤོག ༢༢ ན། འཕྲེང༌། ༧
༢ སྡེ་བསྟན། དབུ་མ། ལ། ཤོག ༣༢ བ། འཕྲེང་། ༤
༣ རྣམ་རྩ། ལེའུ། ༢ ཚིགས་བཅད། ༢༡༨

235 བཀྲས་ལྷུན་ཐོས་གླིང་གྲྭ་ཚང་།
། མ་ཁྱབ་པར་
པའི་འཇིག་ལྟ་དང་ཆགས་སྡང་རྨོངས་གསུམ་ལ་སོགས་པ་ཡོད་པའི་ཕྱིར་ཞེ་ན
བདེན་པར་ཞེན་པའི་དམིགས་རྣམ་ཅན་གྱི་དུག་གསུམ་པོ་འདི་ནི་འཛིན་སྟངས་ཀྱི་རྣམ་པ་
ཐལ།
། དེ་རྣམས་གནོད་བྱ་གནོད་
མི་མཐུན་པ་དང་ཕན་ཚུན་གནོད་བྱ་གནོད་བྱེད་དུ་མི་འཐད་པའི་ཕྱིར
བྱེད་མིན་པར་ཐལ། རྣམ་འགྲེལ་ ༡ ལས། བདག་འཛིན་རྒྱུ་གཅིག་ཅན་ཉིད་དང་། །རྒྱུ་དང་
འབྲས་བུ་དངོས་པོའི་ཕྱིར། །འདོད་ཆགས་ཁོང་ཁྲོ་ཕན་ཚུན་ཏུ། །ཐ་དད་ན་ཡང་གནོད་མ་ཡིན།
།ཞེས་སོགས་བཤད་པའི་ཕྱིར། ཁོ་ན་རེ། འདུ་བྱེད་འཁོར་བའི་རྩ་བར་ཐལ་། འཁོར་བའི་རྩ་
བ་འདུ་བྱེད་སྟེ། །ཞེས་སོགསབཤད་པའི་ཕྱིར་ཞེ་ན། མ་ཁྱབ་པར་ཐལ། འདུ་བྱེད་འཁོར་བར་
སྐྱེ་བའི་ལས་ཀྱི་གཙོ་བོ་ཡིན་པས་འཁོར་བའི་རྩ་བའི་མིང་གིས་བཏགས་པ་ཙམ་ཡིན་པའི་ཕྱིར་
དེའི་སྔོན་དུ་མ་རིག་པ་ངེས་པར་འགྲོ་དགོས་པའི་ཕྱིར། ཆགས་སྡང་གི་རྟོག་པ་ཡིན་ན། །
ཏེ། 
འཛིན་སྟངས་མི་མཐུན་པས་མ་ཁྱབ་སྟེ། རང་གི་ལྟ་བ་ལ་ཆགས་པ་དང་གཞན་གྱི་ལྟ་བ་ལ་ཞེ་
སྡང་བའིགཞི་མཐུན་གྱི་རྟོག་པ་ཡོད་པའི་ཕྱིར། འཛིན་སྟངས་འགལ་བར་གསུངས་པ་ནི།།
ལྷས་བྱིན་ལྟ་བུའི་གང་ཟག་གཅིག་ལ་དམིགས་པའི་ཆགས་སྡང་གི་རྟོག་པ་ལ་དགོངས་པའི་
ཕྱིར་ཏེ། རྣམ་འགྲེལ་ ༢ ལས། གནས་སྐབས་གང་ལ་ཆགས་ཅན་འདོད། །དེ་འདྲ་ཞེ་སྡང་
ཅན་མི་འགྱུར། །ཞེས་གསུངས་པའི་ཕྱིར། འདི་ལ་ཡང་ལྷས་བྱིན་ལ་དམིགས་ནས་བདེན་
། འཛིན་སྟངས་ཀྱི་རྣམ་པ་འགལ་བ་
གྲུབ་ཏུ་ཞེན་པའི་ཆགས་སྡང་གི་རྟོག་པ་གཉིས་པོ་ཆོས་ཅན
ལྷས་བྱིན་ལ་དམིགས་ནས་བདེན་པར་ཞེན་པའི་རྣམ་པ་ཅན་ཡིན་པའི་ཕྱིར
ཅན་མིན་པར་ཐལ། 
དཔེར་ན། སྔར་བཤད་ཀྱི་སྙིང་རྗེ་གསུམ་པོ་ཆོས་ཅན། ཁྱོད་ལ་འཛིན་སྟངས་ཀྱི་རྣམ་པ་མི་འདྲ་
སེམས་ཅན་སྡུག་བསྔལ་དང་བྲལ་འདོད་ཀྱི་རྣམ་པ་ཅན་དུ་
བའི་ཁྱད་པར་མེད་པར་ཐལ། 
༡ རྣམ་རྩ། ལེའུ། ༢ ཚིགས་བཅད། ༢༡༡
༢ རྣམ་རྩ། ལེའུ། ཚིགས་བཅད། ༡༥༦

236 དབུ་མ་ཐར་འདོད་དེད་དཔོན།
མཚུངས་པའི་ཕྱིར་ཞེ་ན། དཔེ་དོན་མི་མཚུངས་པར་ཐལ། ལྷས་བྱིན་ལ་དམིགས་ནས་བདེན་
གྲུབ་ཏུ་ཞེན་པའི་ཆགས་སྡང་གི་རྟོག་པ་གཉིས་པོ་ནི་གོ་རིམ་བཞིན་ལྷས་བྱིན་འདོད་པ་དང་མི་
འདོད་པའི་རྣམ་པ་ཅན་ཡིན་པའི་ཕྱིར། །
ཁོ་ན་རེ། ངར་འཛིན་ལྷན་སྐྱེས་ཀྱི་ཞེན་ཡུལ་དུ་གྱུར་པའི་བདག་མེད་པའི་རྒྱུ་མཚན་ཅི་
ཡིན་ཞེ་ན། དེའི་རྒྱུ་མཚན་ཡོད་དེ། བདག་ཕུང་རང་བཞིན་གྱིས་གྲུབ་པའི་ཐ་དད་ཀྱང་མིན།
གཅིག་ཀྱང་མིན། བདག་ཕུང་རང་བཞིན་གྱིས་གྲུབ་པའི་ཕན་ཚུན་རྟེན་དང་བརྟེན་པ་མིན། ལྡན་
པའང་མིན། ཕུང་པོ་ཚོགས་ཙམ་བདག་མིན། ཕུང་པོ་ཚོགས་པའི་དབྱིབས་ཀྱི་བཀོད་པ་བདག་
མིན་པའི་ཕྱིར། དཔེར་ན། ཤིང་རྟ་རང་བཞིན་གྱིས་མེད་དེ། ཤིང་རྟ་དང་དེའི་ཡན་ལག་རང་
བཞིན་གྱིས་གྲུབ་པའི་ཐ་དད་མ་ཡིན། གཅིག་མ་ཡིན། ཕན་ཚུན་རྟེན་དང་བརྟེན་པ་མ་ཡིན།
ལྡན་པ་མ་ཡིན། ཤིང་རྟའི་ཡན་ལག་ཚོགས་ཙམ་ཤིང་རྟ་མ་ཡིན། དེའི་ཡན་ལག་ཚོགས་པའི་
དབྱིབས་ཀྱང་ཤིང་རྟ་མ་ཡིན་པའི་ཕྱིར། ཞེས་པ་བཞིན་ཏེ། མདོ་ ༡ ལས། །བདག་ཅེས་བྱ་
བ་བདུད་ཀྱི་སེམས། །ཁྱོད་ནི་ལྟ་བར་གྱུར་པ་ཉིད། །འདུ་བྱེད་ཕུང་པོ་འདི་སྟོང་སྟེ། །འདི་ལ་
སེམས་ཅན་ཡོད་མ་ཡིན། །ཇི་ལྟར་ཡན་ལག་ཚོགས་ཙམ་ལ། །བརྟེན་ནས་ཤིང་རྟར་བརྗོད་པ་
ལྟར། །དེ་བཞིན་ཕུང་པོ་རྣམས་བརྟེན་ནས། ། ཀུན་རྫོབ་སེམས་ཅན་ཞེས་བརྗོད་དོ། །ཞེས་
གསུངས་ཤིང་། འདིར་ཡང་། ཕུང་ལས་གཞན་མིན་ཕུང་པོའི་ངོ་བོའང་མིན ༄༅། །ཕུང་པོ་
རྟེན་མིན་འདི་ནི་དེ་ལྡན་མིན། །ཞེས་དང་། ཤིང་རྟ་རང་ཡན་ལག་ལས་གཞན་འདོད་མིན།
།གཞན་མིན་མ་ཡིན་དེ་ལྡན་ཡང་མིན་ཞིང་། །ཡན་ལག་མ་ཡིན་ཡན་ལག་དག་དེར་མིན།
།འདུས་པ་ཙམ་མིན་དབྱིབས་མིན་ཇི་བཞིན་ནོ ། །ཞེས་སོགས་བཤད་པའི་ཕྱིར། ངར་འཛིན་
༡ སྡེ་བསྟན། དབུ་མ། འ། ཤོག་གྲངས། ༢༩༩ བ། ཕྲེང༌། ༦།
༢ འཇུག་པ། སེམས་བསྐྱེད། ༦ ཚིགས་བཅད། ༡༥༠
༣ འཇུག་པ། སེམས་བསྐྱེད། ༦ ཚིགས་བཅད། ༡༥༡

237 བཀྲས་ལྷུན་ཐོས་གླིང་གྲྭ་ཚང་།
ལྷན་སྐྱེས་ཀྱི་དམིགས་ཡུལ་དུ་གྱུར་པའི་ང་ནི་མེད་པར་ཐལ་བའི་སྐྱོན་མེད་དེ། འདི་ནི་ཕུང་པོ་
རྣམས་བརྟེན་འགྲུབ་པར་འགྱུར། །ཞེས་དང་། དེའི་འགྲེལ་པར ༡། ཕུང་པོ་རྣམས་ལ་བརྟེན་
ནས་བཏགས་པ་ཞེས་བྱ་བ་འདི་ཙམ་ཞིག་འཇིག་རྟེན་ཐ་སྙད་རྣམ་པར་གནས་པར་བྱ་བའི་ཕྱིར་
ཁས་བླང་བར་བྱ་སྟེ། བདག་ཏུ་ཐ་སྙད་ཡོད་པ་མཐོང་བའི་ཕྱིར་རོ། །ཞེས་གསུངས།
ཁ་ཅིག་ན་རེ། བདག་རིགས་པ་རྣམ་པ་བདུན་གྱིས་བཙལ་བའི་ཚེ་མ་རྙེད་པ་དེ་བདག་
གི་གནས་ལུགས་མཐར་ཐུག་ཡིན་ལ། དེ་ཉིད་རྟོགས་པ་དེ་གནས་ལུགས་རྟོགས་པ་ཡིན་ཟེར་
ན། མི་རིགས་ཏེ། །རྣམ་བདུན་གྱིས་མེད་གང་དེ་ཇི་ལྟ་བུར། ། ཡོད་ཅེས་རྣལ་འབྱོར་པས་འདི་
ཡོད་མི་རྙེད། །དེས་དེ་ཉིད་ལའང་བདེ་བླག་འཇུག་འགྱུར་བས། །འདིར་དེའི་གྲུབ་པ་དེ་
བཞིན་འདོད་པར་བྱ ། །ཞེས་དེའི་ཤིང་རྟ་རྙེད་པ་ནི་ཤིང་རྟའི་གནས་ལུགས་རྟོགས་པའི་
ཐབས་ཙམ་དུ་གསུངས་པའི་ཕྱིར་ཏེ། རང་འགྲེལ་ ༣ ལས། གང་གི་ཕྱིར་འཇིག་རྟེན་གྱི་
ཀུན་རྫོབ་འདི་དེ་ལྟར་རྣམ་པར་དཔྱད་པ་ན་ཡོད་པར་མི་འགྱུར་ཞིང་མ་བརྟགས་པར་གྲགས་པའི་
ཡོད་པ་ཉིད་ཀྱི་ཕྱིར་རྣལ་འབྱོར་པས་རིམ་པ་འདི་ཉིད་ཀྱིས་འདི་ལ་རྣམ་པར་དཔྱོད་པ་ན་ཆེས་
མྱུར་བ་ཁོ་ནར་དེ་ཁོ་ན་ཉིད་ཀྱིས་གཏིང་དཔོག་པར་འགྱུར་རོ། །ཇི་ལྟར་ཞེ་ན། །རྣམ་བདུན་
གྱིས་མེད་གང་དེ་ཇི་ལྟ་བུར ༤། །ཞེས་སོགས་བཤད་པའི་ཕྱིར། གང་ཟག་གི་བདག་འགོག་
རྩ་ཤེ་ལས་གསུང་ཚུལ་ཤིན་ཏུ་རྟོགས་དཀའ་ན་ཡང་རེ་ཞིག་ལ་བཞག་གོ །གཉིས་པ་ནི། གང་
ཟག་གི་བདག་མེད་རིགས་པས་སྒྲུབ་པའི་ཕྱིར་གཞུང་འདི་ཉིད་གསུངས་ཏེ། མཚམས་སྦྱར་དུ།
དེའི་ཕྱིར་དེ་ལྟར་ལུང་དང་རིགས་པ་དེ་དག་གིས་ཆོས་ཀྱི་བདག་མེད་པ་བསྟན་པའི་ཕྱིར་བཤད་
༡ སྡེ་བསྟན། དབུ་མ། འ། ཤོག ༣༢ བ། འཕྲེང་། ༧
༢ འཇུག་པ། སེམས་བསྐྱེད། ཚིགས་བཅད། ༡༦༠ །
༣ སྡེ་བསྟན། དབུ་མ། འ། ཤོག ༣༠༦ ན། འཕྲེང་། ༤
༤ འཇུག་པ། སེམས་བསྐྱེད། ༦ ཚིགས་བཅད། ༡༦༠

238 
དབུ་མ་ཐར་འདོད་དེད་དཔོན།
པ། ཞེས་གསུངས། ངག་དོན་ནི། 
འཁོར་བ་ལས་གྲོལ་བ་དོན་དུ་གཉེར་བའི་རྣལ་འབྱོར་པ་
རྣམས་ཀྱིས་འཇིག་ལྟའི་དམིགས་ཡུལ་དུ་གྱུར་པའི་བདག་ཡོད་པར་རྟོགས་པའི་སྒོ་ནས་དེའི་
འཛིན་སྟངས་ཀྱི་ཡུལ་དུ་གྱུར་པའི་བདག་མེད་རྟོགས་ཟིན་བསྒོམ་བྱའི་གཙོ་བོར་བྱེད་དགོས་པའི་
རྒྱུ་མཚན་ཡོད་དེ། 
ཉེས་སྐྱོན་མཐའ་དག་འཇིག་ལྟ་ལ་བརྟེན་ནས་འབྱུང་བའི་ཕྱིར་ཏེ
། དེ་ལྟར་
བསྒྲུབས་ཟིན་པའི་ཕྱིར།
༈ 
བདག་མེད་འདི་ནི་འགྲོ་བ་རྣམ་གྲོལ་ཕྱིར 
༡ །ཞེས་སོགས་ཀྱི་སྐབས་སུ།
བདག་མེད་རྣམ་པ་གཉིས་རིགས་པས་སྒྲུབ་པའི་སྟོང་པ་ཉིད་ལ་རྣམ་པ་གཉིས་སུ་ཡོད་དེ
གང་ཟག་གི་བདག་མེད་དང་། 
ཆོས་ཀྱི་བདག་མེད་གཉིས་སུ་གསུངས་པའི་ཕྱིར
། གང་ཟག་
གི་བདག་མེད་དང་། 
ཆོས་ཀྱི་བདག་མེད་གཉིས་གསུངས་པ་ཆོས་ཅན
། དགོས་པ་ཡོད་དེ།
འགྲོ་བ་རྣམས་ཀྱིས་གྲོལ་བ་རྣམ་པ་གཉིས་ཐོབ་པར་འགྱུར་བའི་དགོས་པ་ཡོད་པའི་ཕྱིར
། ཟབ་
མོ་སྟོང་པ་ཉིད་ལ་སྟོན་ཚུལ་གྱི་སྒོ་ནས་དུ་མ་ཡོད་དེ
མདོར་བསྡུས་ཏེ་བསྟན་ན་བདག་མེད་
རྣམ་པ་གཉིས། འབྲིང་དུ་རྣམ་པ་བཞི། 
རྒྱས་པར་ཕྱེ་ན་བཅུ་དྲུག་ཏུ་བཤད་པའི་ཕྱིར
། དེ་ལྟར་
སྟོན་པས་སླར་ཡང་འདི་ཉིད་ནི
གདུལ་བྱ་རྣམས་ལ་ཕྱེ་སྟེ་རྣམ་མང་གསུངས
། །སྤྲོས་དང་
བཅས་པར་སྟོང་པ་ཉིད། །
བཅུ་དྲུག་བཤད་ནས་མདོར་བསྡུས་ཏེ
སླར་ཡང་བཞིར་བཤད་དེ་
དག་ནི། །
ཐེག་ཆེན་དུ་ཡང་བཞེད་པ་ཡིན 
ཟ། །ཞེས་དང་། རང་འགྲེལ་ ༣ ལས། ཇི་སྐད་
དུ། 
རབ་འབྱོར་གཞན་ཡང་བྱང་ཆུབ་སེམས་དཔའི་ཐེག་པ་ཆེན་པོ་ནི་འདི་ལྟ་སྟེ
། ནང་སྟོང་པ་
ཉིད་དང་། ཕྱི་སྟོང་པ་ཉིད་དང་། ཕྱི་ནང་སྟོང་པ་ཉིད་དང་། 
སྟོང་པ་ཉིད་སྟོང་པ་ཉིད་དང་
༡ འཇུག་པ། སེམས་བསྐྱེད། ༦ ཚིགས་བཅད། ༡༧༩
༢ འཇུག་པ། སེམས་བསྐྱེད། ༦ ཚིགས་བཅད། ༡༢༠
༣ སྡེ་བསྟན། དབུ་མ། འ། ཤོག ༣༡༣ བ། འཕྲེང་། ༢

239 བཀྲས་ལྷུན་ཐོས་གླིང་གྲྭ་ཚང་།
ཆེན་པོ་སྟོང་པ་ཉིད་དང་། དོན་དམ་པ་སྟོང་པ་ཉིད་དང་། འདུས་བྱས་སྟོང་པ་ཉིད་དང་།
འདུས་མ་བྱས་སྟོང་པ་ཉིད་དང་། མཐའ་ལས་འདས་པ་སྟོང་པ་ཉིད་དང་། ཐོག་མ་དང་ཐ་མ་
མེད་པ་སྟོང་པ་ཉིད་དང་། དོར་བ་མེད་པ་སྟོང་པ་ཉིད་དང་། རང་བཞིན་སྟོང་པ་ཉིད་དང་།
ཆོས་ཐམས་ཅད་སྟོང་པ་ཉིད་དང་། རང་གི་མཚན་ཉིད་སྟོང་པ་ཉིད་དང་། མི་དམིགས་པ་སྟོང་
པ་ཉིད་དང་། དངོས་པོ་མེད་པའི་ངོ་བོ་ཉིད་སྟོང་པ་ཉིད་དོ། །ཞེས་གསུངས་སོ། །ཇི་སྐད་དུ་
སྟོང་པ་ཉིད་བཅུ་དྲུག་བསྟན་ནས། རབ་འབྱོར་གཞན་ཡང་དངོས་པོ་དངོས་པོས་སྟོང་ངོ༌།
དངོས་པོ་མེད་པ་ནི་དངོས་པོ་མེད་པས་སྟོང་ངོ་། །རང་བཞིན་ནི་རང་བཞིན་གྱིས་སྟོང་ངོ་།
གཞན་གྱི་དངོས་པོ་ནི་གཞན་གྱི་དངོས་པོས་སྟོང་ངོ། ཞེས་སླར་ཡང་སྟོང་པ་ཉིད་བཞི་སྟེ།
སྟོང་པ་ཉིད་འདི་རྣམས་ནི་ཐེག་པ་ཆེན་པོ་ཞེས་བྱའོ། ། སྟོང་པ་ཉིད་སྟོང་པ་ཉིད་ཡིན་པ་བདེན་
པར་གྲུབ་པ་ནི་ཅུང་ཟད་ཀྱང་ཡོད་པ་མིན་ཏེ་རྣམ་པ་དེ་ལྟ་བུས་འདུལ་བའི་སྐྱེ་བོའི་དབང་གིས་
གཟུགས་ལ་སོགས་པ་ལྟར་ཀུན་རྫོབ་ཏུ་བསྙད་པར་ཟད་དོ། །ཇི་སྐད་དུ། བསྟན་བཅོས་ལས་
༡ གལ་ཏེ་སྟོང་མིན་ཅུང་ཟད་ཡོད། །སྟོང་པ་ཅུང་ཟད་ཡོད་པར་འགྱུར། །མི་སྟོང་ཅུང་ཟད་
ཡོད་མིན་ན། །སྟོང་པའང་ཡོད་པར་ག་ལ་འགྱུར། །སྟོང་ངོ་ཞེས་ཀྱང་མི་བརྗོད་དེ། །མི་སྟོང་
ཞེས་ཀྱང་མི་བྱ་ཞིང་། །གཉིས་དང་གཉིས་མིན་མི་བྱ་སྟེ། །གདགས་པའི་དོན་དུ་བརྗོད་པར་བྱ།
།ཞེས་གསུངས་སོ། །ཞེས་དྲངས་པ་རྣམས་ཀྱི་དོན་བསྡུས་ན་ཟབ་མོ་སྟོང་པ་ཉིད་ལ་རྒྱས་འབྲིང་
བསྡུས་གསུམ་གྱི་སྒོ་ནས་དུ་མ་ཡོད་དེ། རྒྱས་པར་ཕྱེ་ན་ནང་སྟོང་པ་ཉིད་ནས་དངོས་པོ་མེད་
： པའི་ངོ་བོ་ཉིད་སྟོང་པ་ཉིད་ཀྱི་བར་བཅུ་དྲུག །འབྲིང་དུ་ཕྱེ་ན་དངོས་བོ་སྟོང་པ་ཉིད་ནས་གཞན་
： གྱི་དངོས་པོ་སྟོང་པ་ཉིད་ཀྱི་བར་བཞི། བསྡུ་ན་གང་ཟག་དང་ཆོས་ཀྱི་བདག་གིས་སྟོང་པའི་
སྟོང་ཉིད་དང་གཉིས་སུ་འདུས་པའི་ཕྱིར། སྟོང་ཉིད་ཉི་ཤུ་འཐད་པའི་རྒྱུ་མཚན་ཡོད་དེ། སྟོང་༡
སྡེ་བསྟན། དབུ་མ། ཙ ཤོག ༨ ན། འཕྲེང་། ༦

_240 _ དབུ་མ་ཐར་འདོད་དེད་དཔོན།
གཞི་ཉི་ཤུ་བདེན་འགྲུབ་གྱིས་སྟོང་པ་ཡིན་པའི་ཕྱིར། སྟོང་གཞི་ཉི་ཤུ་ཆོས་ཅན། བདེན་གྲུབ་
ཀྱིས་སྟོང་སྟེ། དེ་ལྟར་རིགས་པའི་རྣམ་གྲངས་མཐའ་ཡས་པའི་སྒོ་ནས་འགྲུབ་པའི་ཕྱིར།
ཟབ་མོ་སྟོང་པ་ཉིད་དང་དེ་ལས་གཞན་པའི་ཆོས་རྣམས་ནི་ཆོས་ཅན། བདེན་པར་མེད་མཚུངས་
ཐ་སྙད་དུ་ཡོད་མཚུངས་ཡིན་ཏེ། བཏགས་དོན་བཙལ་ན་མི་རྙེད་ཅིང་མིང་རྐྱང་བཏགས་ཡོད་དུ་
བརྗོད་པར་བྱ་བའི་ཆོས་ཡིན་པའི་ཕྱིར། །འདིར་སྟོང་པ་ཉིད་ཀྱི་རབ་དབྱེ་རྒྱས་པར་བཤད་པ་
ཆོས་ཅན། དགོས་པ་ཡོད་དེ། སྟོང་གཞི་ཉི་ཤུ་བདེན་གྲུབ་ཏུ་འཛིན་པའི་ལོག་རྟོག་ཟློག་པའི་
དགོས་པ་ཡོད་པའི་ཕྱིར། ཕུང་སོགས་རང་བཞིན་གྱིས་མེད་པ་ཆོས་ཀྱི་བདག་མེད། གང་
ཟག་རང་བཞིན་གྱིས་མེད་པ་གང་ཟག་གི་བདག་མེད་དང་། ཕུང་སོགས་རང་བཞིན་གྱིས་ཡོད་
པར་འཛིན་པ་ཆོས་ཀྱི་བདག་འཛིན། གང་ཟག་རང་བཞིན་གྱིས་ཡོད་པར་འཛིན་པ་གང་ཟག་གི་
བདག་འཛིན་དང་། ང་ཡི་བ་རང་བཞིན་གྱིས་ཡོད་པར་འཛིན་པའི་འཇིག་ལྟ་ནི་དེ་གཉིས་གང་
ཡང་མ་ཡིན་ཞིང་གང་ཟག་གི་བདག་འཛིན་གྱི་ནང་དུ་འདུས་པ་ཙམ་ཞིག་ཡིན་ཏེ། བཞི་བརྒྱ་
པའི་འགྲེལ་པར ། དེ་ལ་བདག་ཅེས་བྱ་བ་ནི་གང་ཞིག་དངོས་པོ་རྣམས་ཀྱི་གཞན་ལ་རག་མ་
ལས་པའི་ངོ་བོ་རང་བཞིན་ཏེ་དེ་མེད་པ་ནི་བདག་མེད་པའོ། །དེ་ནི་ཆོས་དང་གང་ཟག་གི་དབྱེ་
བས་གཉིས་སུ་རྟོགས་ཏེ་ཆོས་ཀྱི་བདག་མེད་པ་དང་གང་ཟག་གི་བདག་མེད་པའོ་ཞེས་དང་།
འདིར་ཡང་། བདག་མེད་པ་འདི་ནི་མདོར་བསྡུས་ན་རྣམ་པ་གཉིས་སུ་གསུངས་ཏེ་
ཆོས་ཀྱི་བདག་མེད་པ་དང་གང་ཟག་གི་བདག་མེད་པའོ། །ཡང་ཅིའི་ཕྱིར་བདག་མེད་པ་རྣམ་པ་
གཉིས་ཉེ་བར་བསྟན་ཅེ་ན། བཤད་པ། འགྲོ་བ་རྣམ་དགྲོལ་ཕྱིར་ཏེ། བདག་མེད་པ་རྣམ་པ་
གཉིས་པོ་འདི་ནི་བཅོམ་ལྡན་འདས་ཀྱིས་འགྲོ་བ་རྣམས་རྣམ་པར་དགྲོལ་བར་བྱ་བའི་དོན་དུ་ཉེ་
བར་བསྟན་ཏོ། །དེ་ལ་གང་ཟག་གི་བདག་མེད་པ་ནི། རང་སངས་རྒྱས་རྣམས་དང་ཉན་ཐོས་
༡ སྡེ་བསྟན། དབུ་མ། ཡ། ཤོག ༡༩༠ བ། འཕྲེང་། ༣

241 བཀྲས་ལྷུན་ཐོས་གླིང་གྲྭ་ཚང་།
རྣམས་རྣམ་པར་དགྲོལ་བར་བྱ་བའི་ཕྱིར་བསྟན་ལ་བྱང་ཆུབ་སེམས་དཔའ་རྣམས་རྣམ་པ་ཐམས་
ཅད་མཁྱེན་པ་ཉིད་ཐོབ་པས་རྣམ་པར་དགྲོལ་བར་བྱ་བའི་ཕྱིར་ནི་གཉིས་ཀ་བསྟན་ཏེ། ཉན་
ཐོས་དང་རང་སངས་རྒྱས་རྣམས་ཀྱིས་ཀྱང་རྟེན་ཅིང་འབྲེལ་པར་འབྱུང་བ་རྐྱེན་ཉིད་འདི་པ་ཙམ་
མཐོང་མོད་ཀྱི་དེ་ལྟ་ན་ཡང་དེ་དག་ལ་ཆོས་ཀྱི་བདག་མེད་པ་ཡོངས་སུ་རྫོགས་པར་སྒོམ་པ་མེད་
ཁམས་གསུམ་ན་སྤྱོད་པའི་ཉོན་མོངས་པ་སྤོང་བའི་ཐབས་ཙམ་ཞིག་ནི་ཡོད་དོ། །དེ་དག་
དེ། 
ལ་གང་ཟག་གི་བདག་མེད་པ་མ་ལུས་པར་སྒོམ་པ་ནི་ཡོད་པར་རྣམ་པར་བཞག་གོ་ཞེས་
གསུངས་ལ། ཐེག་དམན་སློབ་པ་འཕགས་པ་གཉིས་ཀྱིས་བདག་མེད་གཉིས་ཀ་མངོན་སུམ་དུ་
རྟོགས་ཀྱང་གང་ཟག་གི་བདག་མེད་རྫོགས་པར་སྒོམ་ཞིང་། ཆོས་ཀྱི་བདག་མེད་རྫོགས་པར་
མི་སྒོམ་ཞེས་གསུངས་པའི་རྒྱུ་མཚན་ཡོད་དེ། དེ་རྣམས་ཀྱིས་རིགས་པ་མདོར་བསྡུས་ལ་
བརྟེན་ནས་གང་ཟག་གི་བདག་མེད་ཉོན་སྒྲིབ་ཀྱི་གཉེན་པོར་རྫོགས་པར་སྒོམ་པ་ཡོད
རིགས་པའི་རྣམ་གྲངས་མཐའ་ཡས་པ་ལ་བརྟེན་ནས་ཆོས་ཀྱི་བདག་མེད་ཤེས་སྒྲིབ་ཀྱི་གཉེན་
པོར་སྒོམ་པ་མེད་པའི་ཕྱིར་ཏེ། དེས་རང་ལམ་དུ་ཉོན་སྒྲིབ་རྫོགས་པར་སྤོང་ནུས་ཤེས་སྒྲིབ་
ཅུང་ཟད་ཀྱང་སྤོང་མི་ནུས་པའི་ཕྱིར། གཞུང་དེ་རྣམས་ཀྱིས་ཉན་རང་གི་ཆོས་ཀྱི་བདག་མེད་
རྟོགས་པར་དངོས་སུ་བསྟན་ཏེ། ཉན་རང་གི་རྟེན་འབྲེལ་ཟབ་མོའི་དོན་མངོན་སུམ་དུ་མཐོང་བ་
དེ་ལྟར་ན་དེ་དག་རྫོགས་པར་སྒོམ་པ་མེད་དོ་ཞེས་བསྟན་པའི་ཕྱིར། ཁྱབ་སྟེ། ཉན་རང་ལ་
ཆོས་ཀྱི་བདག་མེད་རྟོགས་ཟིན་སྒོམ་པ་མེད་ན་དེ་དག་རྫོགས་པར་སྒོམ་པ་མེད་དོ་ཞེས་པའི་ཚིག་
དོན་མེད་པའི་ཕྱིར། བྱང་ཆུབ་སེམས་དཔའ་རྣམས་ལ་བདག་མེད་གཉིས་ཀ་རིགས་པའི་རྣམ་
། དགོས་པ་
གྲངས་མཐའ་ཡས་པའི་སྒོ་ནས་སྒོམ་པར་གཏན་ལ་ཕབས་ནས་བསྟན་པ་ཆོས་ཅན
ཡོད་དེ། དེ་རྣམས་ཀྱིས་སྒྲིབ་པ་གཉིས་བག་ཆགས་དང་བཅས་པ་སྤངས་ཏེ་རྣམ་པ་ཐམས་ཅད་
མཁྱེན་པའི་གོ་འཕང་ཐོབ་པར་འགྱུར་བའི་དགོས་པ་ཡོད་པའི་ཕྱིར། འདིར་ཐེག་པ་ཆེ་ཆུང་

242 _ དབུ་མོ་ཐར་འདོད་དེད་དཔོན།
གི་སྡེ་སྣོད་གཉིས་ལས། སྟོང་ཉིད་རྫོགས་པར་སྒོམ་མི་སྒོམ་གསུངས་པ་ནི་ཐེག་ཆེན་གྱི་སྡེ་
སྣོད་ལས་སྟོང་ཉིད་ཐམས་ཅད་བསྟན་པ་དང་། ཐེག་ཆེན་གྱི་སྟོང་ཉིད་ཐམས་ཅད་སྒོམ་པ་དང་།
ཐེག་དམན་གྱིས་དེ་ལྟར་མི་སྒོམ་པ་ལྟ་བུ་མིན་ཏེ། ཐེག་དམན་གྱི་སྡེ་སྣོད་ལས་སྟོང་ཉིད་ཐམས་
ཅད་བསྟན་ཅིང་ཐེག་དམན་འཕགས་པས་སྟོང་ཉིད་ཐམས་ཅད་སྒོམ་པའི་ཕྱིར་ཏེ། ཐེག་དམན་
གྱི་སྡེ་སྣོད་ལས་ཀྱང་ཆོས་ཐམས་ཅད་བདེན་སྟོང་དུ་བསྟན། ཐེག་དམན་འཕགས་པས་ཀྱང་
ཆོས་ཐམས་ཅད་བདེན་སྟོང་དུ་རྟོགས་པའི་ཕྱིར། དཔེར་ན་ཐེག་ཆེན་གྱི་སྡེ་སྣོད་ལས་རིགས་
པའི་རྣམ་གྲངས་མཐའ་ཡས་པའི་སྒོ་ནས་ཆོས་ཀྱི་བདག་མེད་གཏན་ལ་འབེབས། ། ཐེག་
དམན་ཀྱི་སྡེ་སྣོད་ལས་རིགས་པ་མདོར་བསྡུས་ལ་བརྟེན་ནས་ཆོས་ཀྱི་བདག་མེད་གཏན་ལ་
འབེབས་ཏེ། ཆོས་ལ་བདག་མེད་པར་གསལ་བར་བྱ་བའི་ཕྱིར་ཐེག་པ་ཆེན་པོ་བསྟན་པ་ཡང་
རིགས་པ་ཉིད་དེ་རྒྱས་པར་བསྟན་པ་བརྗོད་པར་འདོད་པའི་ཕྱིར་རོ། ཉན་ཐོས་ཀྱི་སྡེ་སྣོད་ལས་
ནི་ཆོས་ལ་བདག་མེད་པ་མདོར་མཚོན་པ་ཙམ་དུ་ཟད་དོ ། །ཞེས་གསུངས་པའི་ཕྱིར།
འོ་ན། བདག་འཛིན་གཉིས་ཀྱི་སྐྱེ་རིམ་དང་། བདག་མེད་གཉིས་ཀྱི་སྒོམ་རིམ་
སོགས་ཇི་ལྟ་བུ་ཞེ་ན། བདག་འཛིན་གཉིས་ཀྱི་རིམ་པ་ནི། ཆོས་ཀྱི་བདག་འཛིན་ལ་བརྟེན་ནས་
གཅིག་ཤོས་སྐྱེ་བར་འགྱུར་ཏེ། ཇི་སྲིད་ཕུང་པོར་འཛིན་ཡོད་པ། །དེ་སྲིད་དེ་ལ་ངར་འཛིན་ཡོད།
།ཞེས་དང་། འདིར་ཡང་། ཕུང་པོ་མ་རྟོགས་དེ་འཛིན་མ་གྲུབ་ཕྱིར། །ཞེས་སོགས་གསུངས་
པའི་ཕྱིར། བདག་མེད་གཉིས་ཀྱི་སྒོམ་རིམ་ནི། དང་པོར་གང་ཟག་གི་བདག་མེད་སྒོམ་པ་དང་
། དེ་རྗེས་ཆོས་ཀྱི་བདག་མེད་སྒོམ་པར་བྱེད་པ་ཡིན་ཏེ། མདོ་ ༢ ལས། ཇི་ལྟར་ཁྱོད་ཀྱིས་
བདག་གི་འདུ་ཤེས་ནི། །ཤེས་པ་དེ་ལྟར་ཀུན་ལ་བློས་སྦྱར་བྱ། །ཞེས་དང་། སྡུད་པར །།
༡ འཇུག་པ་རང་འགྲེལ། སྡེ་བསྟན། དབུ་མ། འ། ཤོག་གྲངས། ༢༢༨ ན། ཕྲེང་། ༡། །
༢ སྡེ་བཀའ། མདོ་སྡེ། ད། ཏིང་ངེ་འཛིན་རྒྱལ་པོའི་མདོ། ཤོག ༤༤ འཕྲེང་། ༢
༣ ཞོལ་བཀའ། ཤེར་ཕྱིན། སྣ་ཚོགས། ཤོག ༡༩༡ ན འཕྲེང༌། ༦

243 བཀྲས་ལྷུན་ཐོས་གླིང་གྲྭ་ཚང་།
བདག་ཅི་འདྲ་བ་དེ་འདྲར་སེམས་ཅན་ཐམས་ཅད་ཤེས། སེམས་ཅན་ཐམས་ཅད་ཅི་འདྲ་དེ་
འདྲར་ཆོས་ཀུན་ཤེས། ཞེས་སོགས་དང་། རྒྱལ་པོ་ཆེན་པོ། སྐྱེས་བུ་གང་ཟག་འདི་ནི་ཁམས་
དྲུག་པ། ཞེས་སོགས་དང་། རིན་ཆེན་འཕྲེང་བར ༡། །སྐྱེས་བུ་ས་མིན་ཆུ་མ་ཡིན། ། མེ་མིན་
རླུང་མིན་ནམ་མཁའ་མིན། །རྣམ་ཤེས་མ་ཡིན་ཀུན་མིན་ན། །དེ་ལས་གཞན་ན་སྐྱེས་བུ་གང་།
།སྐྱེས་བུ་ཁམས་དྲུག་འདུས་པའི་ཕྱིར། །ཡང་དག་མ་ཡིན་ཇི་ལྟ་བར། །དེ་བཞིན་ཁམས་ནི་རེ་
རེར་ཡང་། །འདུས་ཕྱིར་ཡང་དག་ཉིད་དུ་མེད། །ཅེས་སྔོན་དུ་གང་ཟག་གི་བདག་མེད་པ་དང་།
དེ་ནས་དེར་གདགས་པའི་གཞི་ས་ལ་སོགས་པའི་ཁམས་རྣམས་རང་བཞིན་གྱིས་མེད་པར་
གསུངས་པ་ལྟར་རོ། །ཕུང་པོ་བདེན་སྟོང་དུ་མ་རྟོགས་པར་གང་ཟག་བདེན་སྟོང་དུ་རྟོགས་པ་མི་
སྲིད་དེ། གང་ཟག་གི་བདག་མེད་པ་རྟོགས་པར་ཡང་མི་འགྱུར་ཏེ་བདག་ཏུ་གདགས་པའི་རྒྱུ་
ཕུང་པོ་ལ་དམིགས་པའི་ཕྱིར་ཞེས་གསུངས་པའི་ཕྱིར་ཞེ་ན། མ་ཁྱབ་སྟེ། དེ་ནི་ཐེག་དམན་དགྲ་
བཅོམ་པ་ལ་དམིགས་ཀྱིས་བསལ་ནས་གསུངས་པ་ཙམ་ཡིན་པའི་ཕྱིར། ཇི་ལྟར་ཞེ་ན། ཐེག་
དམན་དགྲ་བཅོམ་པ་རྣམས་ཀྱིས་གང་ཟག་གི་བདག་མེད་མཚན་ཉིད་རྫོགས་པར་མ་རྟོགས་པར་
ཐལ། དེ་དག་གིས་བདག་ཏུ་གདགས་པའི་རྒྱུ་ཕུང་པོ་བདེན་གྲུབ་ཏུ་དམིགས་པའི་ཕྱིར།
ཞེས་པའོ། རྟེན་འབྲེལ་གྱི་རྟགས་ཀྱིས་གང་ཟག་རང་བཞིན་གྱིས་མེད་པར་སྒྲུབ་དགོས་ཀྱི་གང་
ཟག་ཆོས་ཅན། གང་ཟག་གི་བདག་མེད་རྟོགས་པར་ཐལ། ཆོས་ཀྱི་བདག་མེད་ཚད་མས་
རྟོགས་པའི་གང་ཟག་ཡིན་པའི་ཕྱིར་ཏེ། གཟུགས་བརྙན་བདེན་མེད་དུ་ཚད་མས་ངེས་པའི་གང་
ཟག་ཡིན་པའི་ཕྱིར་ཟེར་ན། མ་ཁྱབ་སྟེ། ངའི་གདགས་གཞིར་གྱུར་པའི་ཕུང་པོ་བདེན་སྟོང་དུ་
ཚད་མས་མ་ངེས་པའི་ཕྱིར། །
ཁོ་ན་རེ། ང་ཡི་བ་འཛིན་པའི་འཇིག་ལྟ་ཆོས་ཀྱི་བདག་འཛིན་ཡིན་པར་ཐལ། ང་ཡི་
༣ སྡེ་བསྟན། སྐྱེས་རབས། གེ ཤོག་གྲངས། ༡༠༩ བ། ཕྲེང༌། ༧།

244 དབུ་མ་ཐར་འདོད་དེད་དཔོན།
བ་ཆོས་དང་གང་ཟག་གཉིས་སུ་ཕྱེ་བའི་ཆོས་ཡིན་པའི་ཕྱིར་ཏེ། དེར་ཕྱེ་བའི་གང་ཟག་མིན་
པའི་ཕྱིར་ཞེ་ན། འདིར་མ་ཁྱབ་སྟེ། ཕུང་པོ་ལས་གཞན་པ་རྣམས་འདིར་བསྟན་གྱི་ཆོས་དང་
གང་ཟག་གཉིས་སུ་ཕྱེ་བའི་ཆོས་ཀྱང་མིན་གང་ཟག་ཀྱང་མིན་པའི་ཕྱིར། དེ་ལྟ་བུ་དེ་ཕུང་པོ་
སོགས་ཀྱི་ཆོས་དང་གང་ཟག་གཉིས་སུ་ཕྱེ་བའི་ཕུང་སོགས་ཀྱི་ཆོས་ཀྱང་མིན་གང་ཟག་ཀྱང་
མིན་པའི་ཕྱིར། ཁྱབ་སྟེ། འདི་ཡི་ཆོས་ནི། ཕུང་སོགས་ཀྱི་ཆོས་ལ་དགོངས་པའི་ཕྱིར། ང་
ཡིར་འཛིན་པའི་འཇིག་ལྟ་ཆོས་ཀྱི་བདག་འཛིན་མིན་ཏེ། འཇིག་ལྟ་དང་ཆོས་ཀྱི་བདག་འཛིན་
འགལ་བར་རྣམ་པ་དུ་མར་གསུངས་པའི་ཕྱིར། ཁ་ཅིག་ན་རེ། ང་ཡིར་འཛིན་པའི་འཇིག་ལྟ་
ཆོས་ཅན། གང་ཟག་གི་བདག་འཛིན་ཡིན་ཏེ། གང་ཟག་རང་བཞིན་གྱིས་ཡོད་པར་ཞེན་པའི་
རྟོག་པ་ཡིན་པའི་ཕྱིར་ཏེ། ང་ཡི་བ་རང་བཞིན་གྱིས་ཡོད་པར་ཞེན་པའི་རྟོག་པ་ཡིན་པའི་ཕྱིར།
ཁྱབ་སྟེ། ང་ཡི་བ་འཛིན་པའི་རྟོག་པས་ང་བཟུང་བའི་ཕྱིར་ཟེར་ན། ང་ཡི་བ་དེ་ངར་འཛིན་ལྷན་
སྐྱེས་ཀྱི་དམིགས་ཡུལ་གྱི་གཙོ་བོ་ཡིན་པར་ཐལ། ང་ཡི་བར་འཛིན་པའི་འཇིག་ལྟ་གང་ཟག་
གི་བདག་འཛིན་ཡིན་པའི་ཕྱིར། གཞན་ཡང་། ང་ཡི་བར་འཛིན་པའི་འཇིག་ལྟ་དེ་ངར་འཛིན་གྱི་
འཇིག་ལྟ་ཡིན་པར་ཐལ། དེ་ང་རང་བཞིན་གྱིས་ཡོད་པར་ཞེན་པའི་རྟོག་པ་ཡིན་པའི་ཕྱིར། ཁོ་
ན་རེ། ང་ཡི་བ་བདེན་པས་སྟོང་པའི་སྟོང་ཉིད་དེ་ཆོས་ཀྱི་བདག་གི་སྟོང་པའི་སྟོང་ཉིད་དང་གང་
ཟག་གི་བདག་གིས་སྟོང་པའི་སྟོང་ཉིད་གང་རུང་མིན་པར་ཐལ། ང་ཡི་བ་ཆོས་དང་གང་ཟག་
གཉིས་སུ་ཕྱེ་བའི་ཆོས་དང་གང་ཟག་གང་རུང་མ་ཡིན་པའི་ཕྱིར། འདོད་ན། དེ་བདག་མེད་
གཉིས་པོ་གང་རུང་མིན་པར་ཐལ། དེའི་ཕྱིར་ཟེར་ན། མ་ཁྱབ་སྟེ། བདག་མེད་གཉིས་ལ་སྟོང་
ཉིད་གཉིས་ཀྱིས་མ་ཁྱབ་པའི་ཕྱིར། འཇིག་ལྟ་དང་ཆོས་ཀྱི་བདག་འཛིན་མི་འགལ་བར་ཐལ།
མིག་སྣ་སོགས་ལ་དམིགས་པའི་འཇིག་ལྟ་ལྷན་སྐྱེས་ཡོད་པའི་ཕྱིར་ཏེ། རང་འགྲེལ་ ༡
༡ སྡེ་བསྟན། དབུ་མ། འ། ཤོག ༢༢༣ ན། འཕྲེང་། ༥

245 བ ཀྲས་ལྷུན་ཐོས་གླིང་གྲྭ་ཚང་།
འདི་ནི་བདག་གིའོ་སྙམ་དུ་ངར་འཛིན་པ་ཉིད་ཡུལ་ལས་གཞན་པའི་དངོས་པོའི་རྣམ་པ་
ལས། 
། མ་ཁྱབ་སྟེ། འདིས་ནི་
མ་ལུས་པ་ལ་མངོན་པར་ཞེན་པ་ཡིན་ནོ་ཞེས་གསུངས་པའི་ཕྱིར་ཞེ་ན
ངར་འཛིན་པའི་འཇིག་ལྟ་སྔོན་དུ་སོང་བའི་བདེན་འཛིན་གྱི་རྟོག་པ་ཙམ་ཞིག་བསྟན་པའི་ཕྱིར
། ཕུང་པོ་ལྔ་ལ་དམིགས་ནས་བདེན་
འཇིག་ལྟ་དང་ཆོས་ཀྱི་བདག་འཛིན་མི་འགལ་བར་ཐལ
། མ་ཁྱབ་སྟེ། འཇིག་ལྟ་ལ་བརྟེན་ཅིང་
གྲུབ་ཏུ་ཞེན་པའི་འཇིག་ལྟ་ཉི་ཤུ་གསུངས་པའི་ཕྱིར་ཞེ་ན
། རང་འགྲེལ་༡
འཇིག་ལྟའི་ཆ་ཤས་ཡིན་པས་ན་འཇིག་ལྟར་གསུངས་པ་ཙམ་ཡིན་པའི་ཕྱིར་ཏེ
ཕུང་པོ་ལྔ་སོགས་བདག་དང་བྲལ་བ་དག་ལ་འཇིག་ཚོགས་ལ་ལྟ་བའི་ཆ་ཉི་ཤུར་འགྱུར་
ལས། 
འཇིག་ལྟ་ལ་བརྟེན་ཅིང་དེའི་ཆ་ཤས་ཡིན་ན། འཇིག་ལྟ་ཡིན་
རོ། །ཞེས་གསུངས་པའི་ཕྱིར། 
རི་བོ་ལ་བརྟེན་པའི་རྩེ་མོ་ཉི་ཤུ་རི་བོ་ལ་བརྟེན་ཅིང་དེའི་ཆ་ཤས་
དགོས་ཤེ་ན། མི་དགོས་ཏེ། 
འདི་རྣམས་དཔེ་དོན་དུ་སྦྱར་ནས་གསུངས་པའི་ཕྱིར། ངར་
ཡིན་ཀྱང་དེ་མིན་པ་གང་ཞིག །
རང་རྒྱུད་ལྡན་གྱི་གང་ཟག་དེའི་ང་ཙམ་ལ་དམིགས་པས་ཁྱབ་
འཛིན་པའི་འཇིག་ལྟ་ཡིན་ན། 
ཟེར་བ་ལ། ཁ་ཅིག་ན་རེ། དེས་མ་ཁྱབ་པར་ཐལ། ངར་འཛིན་ལྷན་སྐྱེས་ཡིན་ན། རང་རྒྱུད་
། རང་རྒྱུད་ལྡན་གྱི་གང་ཟག་དེ་
ལྡན་གྱི་གང་ཟག་དེའི་ང་ལ་དམིགས་པས་མ་ཁྱབ་པའི་ཕྱིར་ཏེ
དང་རྒྱུད་གཅིག་ཏུ་གྱུར་པའི་སྐྱེ་བ་སྔ་མའི་ང་ལ་དམིགས་པའི་ངར་འཛིན་ལྷན་སྐྱེས་ཡོད་པའི་
སྔོན་གནས་རྗེས་དྲན་གྱི་མངོན་ཤེས་རྒྱུད་ལ་ལྡན་པའི་གང་ཟག་གི་རྒྱུད་ལ་ངར་འཛིན་
ཕྱིར་ཏེ། 
རང་རྒྱུད་ལྡན་གྱི་གང་ཟག་དང་རྒྱུད་གཅིག་ཏུ་གྱུར་པའི་སྐྱེ་བ་
ལྷན་སྐྱེས་ཡོད་པའི་ཕྱིར་ཞེ་ན། 
རང་རྒྱུད་ལྡན་གྱི་གང་ཟག་དེའི་ང་ལ་མ་དམིགས་པས་ཁྱབ་པར་
སྔ་མའི་ང་ལ་དམིགས་ན། 
རང་རྒྱུད་ལྡན་གྱི་གང་ཟག་དང་རྒྱུད་གཅིག་ཏུ་གྱུར་པའི་སྐྱེ་བ་སྔ་མའི་ང་ལ་དམིགས་
ཐལ། 
རང་རྒྱུད་ལྡན་གྱི་གང་ཟག་དེའི་ང་ལ་མ་དམིགས་དགོས་
པའི་ངར་འཛིན་ལྷན་སྐྱེས་ཡིན་ན། 
༡ སྡེ་བསྟན། དབུ་མ། འ། ཤོག་གྲངས། ༣༠༢ བ། ཕྲེང་། ༡ །

246 ད བུ་མ་ཐར་འདོད་དེད་དཔོན།
པའི་ཕྱིར། རྟགས་ཁས། ཁོ་ན་རེ། གང་ཟག་དེའི་རྒྱུད་ཀྱི་ངར་འཛིན་ལྷན་སྐྱེས་ཡིན་ན། གང་
ཟག་དེ་ལ་དམིགས་པས་ཁྱབ་པར་ཐལ། ངར་འཛིན་ལྷན་སྐྱེས་ཡིན་ན། རང་རྒྱུད་ལྡན་གྱི་གང་
ཟག་དེའི་ང་ལ་དམིགས་པས་ཁྱབ་པའི་ཕྱིར། འདོད་ན། བདེན་སྟོང་སྒྱུ་མ་ལྟ་བུའི་གང་ཟག་གི་
ངར་འཛིན་ལྷན་སྐྱེས་ཆོས་ཅན། དེར་ཐལ། དེའི་ཕྱིར། འདོད་ན། གང་ཟག་བདེན་སྟོང་སྒྱུ་མ་
ལྟ་བུར་དམིགས་པར་ཐལ། འདོད་པའི་ཕྱིར་ཞེ་ན། མ་ཁྱབ་སྟེ། བདེན་སྟོང་སྒྱུ་མ་ལྟ་བུའི་
གང་ཟག་ལ་དམིགས་པའི་བདེན་འཛིན་ལྷན་སྐྱེས་ཡོད། དེ་བདེན་སྟོང་དུ་དམིགས་པའི་
བདེན་འཛིན་ལྷན་སྐྱེས་མེད་པའི་ཕྱིར། གཞན་ཡང་། བདེན་སྟོང་སྒྱུ་མ་ལྟ་བུའི་གང་ཟག་ལ་
དམིགས་པའི་ངར་འཛིན་ལྷན་སྐྱེས་ཡོད་པར་ཐལ། བདེན་སྟོང་སྒྱུ་མ་ལྟ་བུའི་གང་ཟག་གི་རྒྱུད་
ཀྱི་ངར་འཛིན་ལྷན་སྐྱེས་དེས་དེའི་རྒྱུད་ཀྱི་ང་ལ་དམིགས་པའི་ཕྱིར། དེའི་རྒྱུད་ཀྱི་ངར་འཛིན་
ལྷན་སྐྱེས་དེས་དེའི་རྒྱུད་ཀྱི་ང་འཛིན་པའི་ཕྱིར་ཏེ། དེའི་རྒྱུད་ཀྱི་ང་འཛིན་པའི་བློ་ལྷན་སྐྱེས་
དེས་དེའི་རྒྱུད་ཀྱི་ང་འཛིན་པའི་ཕྱིར། མ་གྲུབ་ན། བདེན་སྟོང་སྒྱུ་མ་ལྟ་བུའི་གང་ཟག་གི་ང་
ཆོས་ཅན། ཁྱོད་འཛིན་པའི་བློ་ལྷན་སྐྱེས་དེས་ཁྱོད་འཛིན་པར་ཐལ། ཁྱོད་འཛིན་པའི་བློ་ལྷན་
སྐྱེས་ཡོད་པའི་ཕྱིར། རྟགས་གྲུབ་པར་ཐལ། དེའི་རྒྱུད་ལ་ངར་འཛིན་ལྷན་སྐྱེས་ཡོད་པའི་ཕྱིར།
འཁོར་གསུམ། ཕུང་སོགས་དང་གང་ཟག་གཉིས་ཀ་ལ་དམིགས་ནས་བདེན་གྲུབ་དུ་ཞེན་པའི་
རྟོག་པ་ཆོས་ཅན། གང་ཟག་གི་བདག་འཛིན་མིན་པར་ཐལ། ཆོས་ཀྱི་བདག་འཛིན་ཡིན་པའི་
ཕྱིར། དེར་ཐལ། ཕུང་སོགས་བདེན་གྲུབ་དུ་ཞེན་པའི་རྟོག་པ་ཡིན་པའི་ཕྱིར། འདོད་ན། ཡིན་
པར་ཐལ། གང་ཟག་བདེན་གྲུབ་དུ་ཞེན་པའི་རྟོག་པ་ཡིན་པའི་ཕྱིར་ཞེ་ན། རྣམ་མཁྱེན་ཆོས་ཅན།
བདེན་འཛིན་ཡིན་པར་ཐལ། བདེན་པ་འཛིན་པའི་ཕྱིར། བདེན་འཛིན་ཆོས་ཅན། བདེན་པ་
འཛིན་པར་ཐལ། བདེན་འཛིན་ཡིན་པའི་ཕྱིར། རྣམ་མཁྱེན་ཆོས་ཅན། བདེན་འཛིན་ཡིན་པར་
ཐལ། བདག་འཛིན་ཡིན་པའི་ཕྱིར། སངས་རྒྱས་བཅོམ་ལྡན་འདས་ཆོས་ཅན། གཞི་ཤེས་

247 བཀྲས་ལྷུན་ཐོས་གླིང་གྲྭ་ཚང་།
ཡིན་པར་ཐལ། གཞི་ཤེས་པ་ཡིན་པའི་ཕྱིར། དེ་རྣམས་ལ་མ་ཁྱབ་ན། ཕུང་པོ་བདེན་གྲུབ་དུ་
འཛིན་པའི་རྟོག་པ་ཡིན་ན། ཆོས་ཀྱི་བདག་འཛིན་ཡིན་པས་ཁྱབ་པ་དང་། གང་ཟག་བདེན་གྲུབ་
ཏུ་འཛིན་པའི་རྟོག་པ་ཡིན་ན། གང་ཟག་གི་བདག་འཛིན་ཡིན་པས་ཁྱབ་པ་འབུད།
༈ གསུམ་པ་འབྲས་བུའི་ས་བཤད་པ་ནི། ཤེས་བྱའི་བུད་ཤིང་སྐམ་པོ་མ་ལུས་པ།
ཞེས་སོགས་ཀྱི་སྐབས་སུ ༡ སྤྱི་དོན་དང་། གཞུང་དོན་གཉིས། དང་པོ་ལ་སྤང་བྱ་སྒྲིབ་པ་
གཉིས་བཤད་པ། དེ་སྤོང་བྱེད་ཀྱི་གཉེན་པོ། ཇི་ལྟར་སྤོང་བའི་ཚུལ། དེ་སྤངས་པ་ལས་ཐོབ་
པའི་ཆོས་སྐུ། དེའི་འཕྲིན་ལས་བཤད་པ། འཇུག་ཚུལ་དཔེའི་སྒོ་ནས་བསྟན་པའོ། དང་པོ་ལ།
ཉོན་མོངས་པའི་སྒྲིབ་པ་དང་། ཤེས་བྱའི་སྒྲིབ་པ་བཤད་པའོ། །དང་པོ་ལ་མཚན་ཉིད་དང་།
དབྱེ་བ་གཉིས། དང་པོ་ནི། གཙོ་བོར་ཐར་པ་ཐོབ་པར་བྱེད་པོ་ལ་བར་དུ་གཅོད་པའི་རིགས་སུ་
གནས་པའི་སྒྲིབ་པར་དམིགས་པ། ཉོན་སྒྲིབ་ཀྱི་མཚན་ཉིད། དབྱེ་ན། ཉོན་མོངས་མངོན་གྱུར་
དང་ས་བོན་གྱི་ཆ་གཉིས། དང་པོ་ནི། སྔར་བཤད་པའི་བདེན་འཛིན་ཐམས་ཅད་དང་། དེ་ལས་
གཞན་པའི་ཉོན་མོངས་མངོན་པ་གོང་འོག་གཉིས་ནས་བཤད་པ་ཐམས་ཅད་ཡིན་ལ། ས་བོན་
གྱི་ཆ་ནི་ཉོན་མོངས་སྔ་མ་སྔ་མས་ཕྱི་མ་ཕྱི་མ་སྐྱེད་པར་བྱེད་པའི་ནུས་པ་མཚུངས་ལྡན་མིན་པའི་
འདུ་བྱེད་རྣམས་ཡིན་ནོ། །གཉིས་པ་ལ་མཚན་ཉིད་དང་། དབྱེ་བ་གཉིས། དང་པོ་ནི་གཙོ་བོར་
ཐམས་ཅད་མཁྱེན་པ་ཐོབ་པར་བྱེད་པ་ལ་བར་དུ་གཅོད་པའི་རིགས་སུ་གནས་པའི་སྒྲིབ་པར་
དམིགས་པ། ཤེས་སྒྲིབ་ཀྱི་མཚན་ཉིད། གཉིས་པ་ལ་ཤེས་སྒྲིབ་མངོན་གྱུར་དང་། བག་
ཆགས་གཉིས་། དང་པོ་ནི། གཙོ་བོར་བདེན་འཛིན་གྱི་བག་ཆགས་སད་པའི་སྟོབས་ཀྱིས་བྱུང་
བའི་རང་ཡུལ་བདེན་གྲུབ་ཏུ་སྣང་བའི་རིག་པ་ལྟ་བུ། གཉིས་པ་ནི། ཉོན་མོངས་ཀྱི་བག་
ཆགས་ལྟ་བུ་ཡིན་ཏེ། རང་འགྲེལ་ ༢ ལས། གང་གི་སེམས་ཀྱི་རྒྱུད་སྦགས་པར་བྱེད་ཅིང་
༡ འཇུག་པ། འབྲས་བུ་སའི་སྐབས། ཚིགས་བཅད། ༡༧ ༢ སྡེ་བསྟན། དབུ་མ། འ། ཤོག ༣༤༢ བ། འཕྲེང་། ༤

248 ད བུ་མ་ཐར་འདོད་དེད་དཔོན།
བགོ་བར་བྱེད་ལ་རྗེས་སུ་བགྲོད་པར་བྱེད་པ་དེ་ནི་བག་ཆགས་ཏེ། ཉོན་མོངས་པའི་མུར་ཐུག་
པ་དང་གོམས་པ་དང་རྩ་བ་དང་བག་ཆགས་ཞེས་བྱ་བ་ནི་རྣམ་གྲངས་དག་གོ །དེ་ནི་ཟག་པ་
མེད་པའི་ལམ་གྱིས་ཉོང་མོངས་པ་སྤངས་སུ་ཟིན་ཀྱང་ཉན་ཐོས་དང་རང་སངས་རྒྱས་ཐམས་
ཅད་ཀྱིས་སྤང་བར་མི་ནུས་ཏེ། ཏིལ་མར་དང་མེ་ཏོག་ལ་སོགས་པ་བསལ་དུ་ཟིན་ཀྱང་བུམ་པ་
དང་སྣམ་བུ་ལ་སོགས་པ་རྣམས་ལ་དེ་དག་དང་འཕྲད་པའི་ཡོན་ཏན་ཕྲ་མོ་དམིགས་པ་བཞིན་ནོ།
།འདི་ལྟར་ཉོན་མོངས་པ་སྤངས་ཀྱང་བག་ཆགས་ཡོད་པས་དགྲ་བཅོམ་པ་སྔོན་སྤྲེའུ་གྱུར་པས་
མཆོང་ཞིང་མཆོང་ཞིང་འགྲོ་བ་དང་། སྔོན་བྲམ་ཟེར་གྱུར་པས་དམངས་མོར་རྗོད་པའི་ཀུན་ཏུ་
སྤྱོད་པ་བཅོམ་ལྡན་འདས་ཀྱིས་ལྡོག་ཏུ་ཟིན་ཀྱང་མ་ལོག་པ་དམིགས་པ་ཡིན་ནོ། །དེ་ལ་མ་རིག་
པའི་བག་ཆགས་ནི་ཤེས་བྱ་ཡོངས་སུ་གཅོད་པའི་གེགས་སུ་གྱུར་པ་ཡིན་ལ་འདོད་ཆགས་ལ་
སོགས་པའི་བག་ཆགས་ཡོད་པ་ནི་ལུས་དང་ངག་དག་གི་འཇུག་པ་རྣམ་པ་དེ་ལྟ་བུའི་རྒྱུ་ཡང་
ཡིན་ཏེ། མ་རིག་པ་དང་འདོད་ཆགས་ལ་སོགས་པའི་བག་ཆགས་དེ་ཡང་རྣམ་པ་ཐམས་ཅད་
མཁྱེན་པ་དང་སངས་རྒྱས་ཁོ་ན་ལ་ལྡོག་པར་འགྱུར་གྱིས་གཞན་དག་ལ་ནི་མ་ཡིན་ནོ། །དེའི་
ཕྱིར་ཉོན་མོངས་པའི་བག་ཆགས་ལྷག་མ་མ་ལུས་པར་སྤངས་པ་དང་བག་ཆགས་ཀྱི་མཚམས་
སྦྱོར་བའི་ཉོན་མོངས་སྤངས་པ་དེ་ལ་སངས་རྒྱས་རྣམས་ཀྱི་མཁྱེན་པ་གང་ཞིག་ཐམས་ཅད་དུ་
ཐོགས་པ་མི་མངའ་བ་དེ་ནི་ཟག་པ་ཟད་པ་མཁྱེན་པའི་སྟོབས་སུ་རྣམ་པར་གཞག་སྟེ་ཞེས་
སོགས་གསུངས་པའི་ཕྱིར། འདིས་ནི། ཉོན་མོངས་པའི་བག་ཆགས་ཀྱི་ངོ་བོ། སྒྲ་བཤད།
ཉོན་མོངས་ཟད་པར་སྤངས་ཀྱང་དེ་སྤོང་མི་ནུས་པའི་དཔེ་དོན། ཤེས་སྒྲིབ་ཡིན་པའི་ཚུལ།
སངས་རྒྱས་ཀྱིས་སྤངས་པའི་རྒྱུ་མཚན། སྒྲིབ་གཉིས་སྤངས་པའི་ཡེ་ཤེས་ཟག་ཟད་མཁྱེན་པའི་
སྟོབས་སུ་འཇོག་ཚུལ་རྣམས་གསུངས་སོ།
།གཉིས་པ་སྤོང་བྱེད་ཀྱི་གཉེན་པོ་ནི། མཉམ་གཞག་ཟག་མེད་ཀྱིས་གཙོ་བོར་ཉོན་སྒྲིབ་

249 བཀྲས་ལྷུན་ཐོས་གླིང་གྲྭ་ཚང་།
སྤོང་བར་བྱེད་ལ། རྗེས་ཐོབ་ཏུ་གྱུར་པའི་བསོད་ནམས་ཀྱི་ཚོགས་ཀྱིས་ཤེས་སྒྲིབ་གཙོ་བོར་
སྤོང་སྟེ། རྒྱུད་བླ་མ་ ༡ ལས། སྒྲིབ་པ་གཉིས་དང་བྲལ་བ་ཡི། ། རྒྱུ་ནི་ཡེ་ཤེས་གཉིས་ཡིན་
ཏེ། །མི་རྟོག་པ་དང་དེ་ཡི་ནི། །རྗེས་ཐོབ་དེ་ནི་ཡེ་ཤེས་འདོད། །ཅེས་སོགས་བཤད་པའི་ཕྱིར།
གསུམ་པ་ནི། ཇི་ལྟར་སྤོང་བའི་ཚུལ་ཡོངས་སུ་གྲགས་ཚུལ་དང་བསྟུན་ནས་བཤད་
པ་དང་། དོགས་པ་བསླངས་ནས་ཞིབ་ཏུ་བཤད་པ་གཉིས། དང་པོ་ནི། ས་བདུན་པ་མན་ཆད་
ཉོན་སྒྲིབ་འབའ་ཞིག་སྤང་བྱའི་གཙོ་བོར་བྱས་ཏེ་ཉོན་མོངས་རྣམས་སྤངས་རྗེས་སུ་བརྒྱད་པ་
ནས་ཤེས་སྒྲིབ་སྤོང་བར་བྱེད་པ་དེ་ལྟ་བུ་ཡིན་ཞེས་པ་ནི་མཁས་པ་རྣམས་ལ་རླུང་ལྟར་གྲགས་
པའི་བརྡ་ཆད་ཡིན་ལ། མཐོང་སྤང་དུ་གྱུར་པའི་ཤེས་སྒྲིབ་ཡོད་པར་འདོད་པ་རྣམས་ལུང་
དང་རིགས་པའི་སྒོ་ནས་འགོག་པར་བྱེད་དོ། །གཉིས་པ་ནི། མ་དག་ས་ལ་གནས་པའི་བྱང་
སེམས་འཕགས་པ་ཆོས་ཅན། འཁོར་བ་སྤང་བྱའི་གཙོ་བོར་བྱེད་པར་ཐལ། བདག་འཛིན་ཙམ་
ཞིག་སྤང་བྱའི་གཙོ་བོར་བྱེད་པའི་ཕྱིར། འདོད་ན་བསམ་བཞིན་དུ་སྲིད་པར་སྐྱེ་བ་སྣ་ཚོགས་
བླངས་ཏེ་གཞན་དོན་སྒྲུབ་བྱེད་མིན་པར་ཐལ། འདོད་པའི་ཕྱིར། འདོད་མི་ནུས་པར་ཐལ། དེ་
ལྟར་བྱང་ཆུབ་སེམས་དཔས་ཀྱང་། །མཐོང་ནས་བྱང་ཆུབ་ངེས་པར་འདོད། །འོན་ཀྱང་དེ་ནི་
སྙིང་རྗེ་ཡིས། །བྱང་ཆུབ་བར་དུ་སྲིད་མཚམས་སྦྱོར། །ཞེས་བཤད་པའི་ཕྱིར། གཞན་ཡང་།
དེ་ཆོས་ཅན། ཐར་པ་ཙམ་ཐོབ་བྱའི་གཙོ་བོར་བྱེད་པར་ཐལ། ཉོན་མོངས་འབའ་ཞིག་སྤང་བྱའི་
གཙོ་བོར་བྱེད་པའི་ཕྱིར། འདོད་ན། གཞན་དོན་དུ་རྣམ་མཁྱེན་ཐོབ་བྱའི་གཙོ་བོར་མི་བྱེད་པར་
ཐལ། འདོད་པའི་ཕྱིར། གཞན་ཡང་། ས་བདུན་པ་ལ་གནས་པའི་བྱང་སེམས་འདི་ནི་ཉན་
ཐོས་དབང་པོ་རྣོན་པོ་ལས་དབང་པོ་རྟུལ་བར་ཐལ། འདིས་བསྐལ་ཆེན་གྲངས་མེད་དུ་མར་ཉོན་
སྒྲིབ་སྤང་བྱའི་གཙོ་བོར་བྱས་པ་གང་ཞིག །ཉོན་སྒྲིབ་མ་སྤངས་པའི་ཕྱིར། ཁྱབ་སྟེ། ཉན་
༡ སྡེ་བསྟན, སེམས་ཙམ། ཕི་ ཤོག ༦༢ བ། འཕྲེང་། ༤

250 དབུ་མ་ཐར་འདོད་དེད་དཔོན་
ཐོས་དབང་པོ་རྣོན་པོས་ཚེ་གསུམ་དུ་བདག་མེད་སྒོམ་པས་ཉོན་སྒྲིབ་སྤོང་ནུས་པའི་ཕྱིར།།
གཞན་ཡང་། ཐེག་དམན་དགྲ་བཅོམ་པའི་རྟོགས་པ་སྔོན་དུ་སོང་བའི་མ་དག་པའི་སའི་ངོས་
སྐལ་གྱི་སྤང་བྱར་གྱུར་པའི་སྒྲིབ་པ་མེད་པར་ཐལ། དེ་ཡིན་པར་གྱུར་པའི་ཉོན་སྒྲིབ་ཀྱང་མེད།
ཤེས་སྒྲིབ་ཀྱང་མེད་པའི་ཕྱིར། གཞན་ཡང་། མ་དག་པའི་གནས་སྐབས་ན་གཙོ་བོར་ཆོས་ཀྱི་
བདག་མེད་རིགས་པའི་རྣམ་གྲངས་མཐའ་ཡས་པའི་སྒོ་ནས་བསྒོམ་བྱའི་གཙོ་བོར་བྱེད་པ་མེད་
པར་ཐལ། དེ་ན་ཤེས་སྒྲིབ་སྤང་བྱའི་གཙོ་བོར་བྱེད་པ་མེད་པའི་ཕྱིར། ཁྱབ་སྟེ། ཆོས་ཀྱི་
བདག་མེད་རིགས་པའི་རྣམ་གྲངས་མཐའ་ཡས་པའི་སྒོ་ནས་སྒོམ་པ་ནི་ཤེས་སྒྲིབ་སྤོང་བའི་ཕྱིར་
དུ་ཡིན་པའི་ཕྱིར། མ་དག་པའི་གནས་སྐབས་སུ་ཤེས་སྒྲིབ་སྤོང་བྱེད་མེད་གསུངས་པ་དང་མི་
འགལ་ཏེ། དེ་ནི་བདེན་འཛིན་གྱི་བག་ཆགས་སུ་གྱུར་པའི་ཤེས་སྒྲིབ་ལ་དགོངས་པའི་ཕྱིར།
གཞན་ཡང་། མཐོང་སྤང་དུ་གྱུར་པའི་ཤེས་སྒྲིབ་ཡོད་པར་ཐལ། རང་ཡུལ་བདེན་གྲུབ་ཏུ་སྣང་
བའི་ཤེས་སྒྲིབ་ཀུན་བརྟགས་ཡོད་པའི་ཕྱིར་ཏེ། གཟུགས་འཛིན་དབང་ཤེས་ལ་གཟུགས་བདེན་
གྲུབ་ཏུ་སྣང་བ་དེ་སྣང་བ་ལྟར་གྲུབ་པར་འཛིན་པའི་ཤེས་སྒྲིབ་ཀྱི་བློ་ས་བོན་དང་བཅས་པ་ཡོད་
པའི་ཕྱིར་ཏེ། རྒྱུད་བླའི་ཊིཀ་ཆེན་ ༡ ལས། ཤེས་སྒྲིབ་ལྷན་སྐྱེས་ནི་གོ་བར་ཟད་ལ། ཀུན་
བརྟགས་ནི་གཟུགས་འཛིན་དབང་ཤེས་སོགས་ལ་ཡུལ་བདེན་པར་སྣང་བ་སྣང་བ་ལ་མ་འཁྲུལ་
པར་འཐད་པར་འཛིན་པའི་བློ་ས་བོན་དང་བཅས་པའོ། །ཞེས་གསུངས་ཤིང་། བདེན་འཛིན་
ཉོན་སྒྲིབ་ཏུ་གསུངས་པའི་ཕྱིར་རོ། །དེ་ལ་ཁོ་ན་རེ། ཤེས་སྒྲིབ་ཏུ་གྱུར་པའི་ཤེས་པ་མེད་པར་
ཐལ། བདེན་འཛིན་གྱི་བག་ཆགས་ལ་ཤེས་སྒྲིབ་ཏུ་གསུངས་པའི་ཕྱིར་ཞེ་ན། མ་ཁྱབ་སྟེ། དེ་
ལྟར་གསུངས་པ་འདི་ནི་དེ་ཉིད་ཤེས་སྒྲིབ་ཀྱི་གཙོ་བོར་ཡིན་པ་ལ་དགོངས་པའི་ཕྱིར་ཏེ། ཊིཀ་
ཆེན་ ༢ ལས། ལུགས་འདི་ལ་ཆོས་ཀྱི་བདག་འཛིན་ནི་ཉོན་མོངས་སུ་བཞེད་པས་ཤེས་སྒྲིབ་
༡ ཞོལ་པར། རྒྱལ་ཚབ་རྗེའི་གསུང་། ག ཤོག ༡༤༧ བ། འཕྲེང་། ༣ ༢ ཝར་ཎ་པར། དེབ། ཤོག ༦༢༤ འཕྲེང་༡༧

251 བཀྲས་ལྷུན་ཐོས་གླིང་གྲྭ་ཚང་།
ཀྱི་གཙོ་བོ་ནི་གཉིས་སྣང་འཁྲུལ་པའི་བག་ཆགས་ལ་བྱ་དགོས་ཏེ། འདི་ནི་འཕགས་པ་ཡབ་
སྲས་ཀྱིས་ཤེས་སྒྲིབ་ཀྱི་ངོས་འཛིན་གཞན་དུ་གསལ་བར་མ་གསུངས་པས་འདིར་གསུངས་པ་
འདི་ཉིད་ལ་བརྟེན་པར་བྱའོ་ཞེས་དང་། བཅོས་མར་གྱུར་པའི་དངོས་ནི་ཀུན་རྫོབ་ཏུ ”། །ཞེས་
པའི་སྐབས་སུ་ཉོན་མོངས་པའི་བག་ཆགས་ཐམས་ཅད་ཤེས་སྒྲིབ་ཡིན་ཏེ། དེའི་འབྲས་བུ་
གཉིས་སྣང་འཁྲུལ་པའི་ཆ་ཐམས་ཅད་དེར་བསྡུའོ། །ཉོན་མོངས་པའི་ས་བོན་ལ་བག་ཆགས་
སུ་བཞག་པ་གཅིག་དང་། ཉོན་མོངས་ཀྱི་ས་བོན་མིན་པའི་བག་ཆགས་ལ་ཤེས་སྒྲིབ་ཏུ་འཇོག་
པ་ནི་ཕྱི་མ་སྟེ། ཉོན་མོངས་པའི་ས་བོན་ཟད་པས་བདེན་འཛིན་མི་སྐྱེ་ཡང་། བག་ཆགས་ཀྱིས་
བསླད་པས་སྣང་ཡུལ་ལ་འཁྲུལ་པའི་བློ་སྐྱེད་པའོ་ཞེས་གསུངས་པའི་ཕྱིར། འདིས་ནི་ཤེས་
སྒྲིབ་དང་རང་ཡུལ་བདེན་གྲུབ་ཏུ་སྣང་བའི་འཁྲུལ་ཤེས་ཀྱི་གཞི་མཐུན་ཡོད་པར་བསྟན་ལ་
བསྟན་པ་ལྟར་གྲུབ་སྟེ། རང་འགྲེལ་ ༢ ལས། དེ་ཡང་ཤེས་བྱའི་སྒྲིབ་པའི་མཚན་ཉིད་ཅན་
མ་རིག་པ་ཙམ་ཀུན་ཏུ་སྤྱོད་པའི་ཕྱིར་སྣང་བ་དང་བཅས་པའི་སྤྱོད་ཡུལ་ཅན་གྱི་འཕགས་པ་
རྣམས་ལ་སྣང་གིས་སྣང་བ་མེད་པའི་སྤྱོད་ཡུལ་མངའ་བ་རྣམས་ལ་ནི་མ་ཡིན་ནོ་ཞེས་གསུངས་
པའི་ཕྱིར། ཉོན་མོངས་པའི་ས་བོན་ལ་བག་ཆགས་སུ་བཞག་ཅེས་པ་འདིས་ནི། ཉོན་མོངས་
པའི་ས་བོན་དང་བག་ཆགས་ཀྱི་གཞི་མཐུན་ཡོད་པར་བསྟན་པ་མིན་ཏེ། ཉོན་མོངས་ཀྱི་ས་བོན་
ཉོན་མོངས་ཀྱི་བག་ཆགས་མིན་པའི་ཕྱིར། རིམ་པ་ལྔ་གསལ་བའི་སྒྲོན་མ་ ༣ ལས་གསུངས་
ཤིང་། གཞན་ཡང་། དེ་ཉིད་ལས། ཉོན་སྒྲིབ་ཟད་པ་ཙམ་ནི་མིན་ནོ། །དེའི་ཕྱིར་ཤེས་སྒྲིབ་ཟད་
པ་ཤིན་ཏུ་མྱུར་བ་ཞིག་ལམ་འདི་ལ་དགོས་སོ། །དེ་ལ་ཕར་ཕྱིན་གྱི་ཐེག་པ་ལྟར་ན་ཚོགས་
མཐའ་ཡས་པའི་གསལ་བའི་དབྱེ་བ་མི་འདྲ་བ་མཐའ་ཡས་པ་ལ་སློབ་པའི་ཐབས་གྱི་ཆ་མེད་ན་༡
འཇུག་པ། སེམས་བསྐྱེད། ༦ ཚིགས་བཅད། ༢༨
༢ སྡེ་བསྟན། དབུ་མ། ཤོག ༢༥༥ ན། འཕྲེང་། ༣
༣ རྗེའི་གསུང་། ཇ། ཤོག ༢༩༠ བ། འཕྲེང་། ༡ མི་ནམ་སྙམས་ཤིང་རྣམ་དཔྱོད་དང་ལྡན་པ་རྣམས་ཀྱིས་དཔྱད་པར་འཚལ་

252 དབུ་མ་ཐར་འདོད་དེད་དཔོན།
སྟོང་པ་ཉིད་ཀྱི་ལྟ་བ་ཕུ་ཐག་ཆོད་པར་རྟོགས་ནས་ཅི་ཙམ་གོམས་ཀྱང་འཁོར་བ་ལས་གྲོལ་བ་མ་
གཏོགས་པ་ཤེས་སྒྲིབ་ཟད་པར་མི་ནུས་པས། ཐེག་པ་ཆེན་པོ་རྣམས་ཀྱིས་དེ་འདྲ་བའི་ཚོགས་
མཐའ་ཡས་པ་ལ་དུས་རིང་པོར་སློབ་པ་ནི་སྟོང་ཉིད་རྟོགས་པའི་རྟོགས་པ་དེ་ཤེས་སྒྲིབ་ཟད་བྱེད་
དུ་སྐྱེད་པའི་ཆེད་ཡིན་ནོ་ཞེས་གསུངས་ལ། འདིས་ནི་ཤེས་སྒྲིབ་སྤོང་ཕྱིར་དུ་བསོད་ནམས་ཀྱི་
ཚོགས་གསོག་དགོས་པར་གསུངས་པས་དག་ས་ལས་གཞན་ཡང་ཤེས་སྒྲིབ་སྤོང་ཕྱིར་དུ་
བསོད་ནམས་ཀྱི་ཚོགས་གསོག་དགོས་པ་ཡོད་པར་བསྟན་ནམ་སྙམ་དུ་སེམས་སོ། །ཤེས་སྒྲིབ་
སྤོང་ཕྱིར་དུ་ཆོས་ཀྱི་བདག་མེད་རིགས་པའི་རྣམ་གྲངས་མཐའ་ཡས་པའི་སྒོ་ནས་གཙོ་བོར་སྒོམ་
པ་ཡང་གཙོ་བོར་སྦྱོར་ལམ་གྱི་གནས་སྐབས་སུ་ཡིན་ཏེ། ལམ་རིམ་ ༡ དུ། པོ་ཏོ་བའི་བེའུ་
བུམ་ལས། ཁ་ཅིག་ཐོས་བསམ་དུས་ན་རིགས་པས། །རང་བཞིན་མེད་པ་གཏན་ལ་ཕབ་ལ།
།སྒོམ་དུས་མི་རྟོག་འབའ་ཞིག་སྒོམ་ཟེར། །དེ་ལྟ་ན་ནི་འབྲེལ་མེད་སྟོང་ཉིད། །ལོགས་སུ་
སྒོམས་ཕྱིར་གཉེན་པོར་མི་འགྱུར། །དེ་ལྟ་བས་ན་སྒོམ་དུས་ཉིད་ནའང་། །གཅིག་དང་དུ་བྲལ་
རྟེན་འབྲེལ་ལ་སོགས། །གང་ལ་གོམས་པས་སོ་སོར་བརྟག་ཅིང། །ཅུང་ཟད་མི་རྟོག་ཉིད་
དུའང་གནས་བྱ། །དེ་ལྟར་བསྒོམས་ན་ཉོན་མོངས་གཉེན་པོ། །ལྷན་ཅིག་རྗེས་སུ་འབྲང་བར་
འདོད་ཅིང་། །ཕ་རོལ་ཕྱིན་ལུགས་སྤྱོད་པར་འདོད་པས། །ཤེས་རབ་སྒོམ་པའི་ལུགས་ནི་དེ་
་ ཡིན། །དེ་ཡང་གང་ཟག་བདག་མེད་སྒོམས་པས། །དེ་ནས་དེ་ལྟར་རྗེས་སུ་འཇུག་བྱ། །ཞེས་
གསུངས་པ་ལྟར་རོ། །འདི་ཡང་ཇོ་བོས ། སྟོང་ཉིད་གང་གིས་རྟོགས་ཤེ་ན། དེ་བཞིན་
གཤེགས་པས་ལུང་བསྟན་ཅིང་། །ཆོས་ཉིད་བདེན་པ་གཟིགས་པ་ཡི། །ཀླུ་སྒྲུབ་སློབ་མ་ཟླ་
གྲགས་ཡིན། །དེ་ལས་བརྒྱུད་པའི་མན་ངག་གིས། །ཆོས་ཉིད་བདེན་པ་རྟོགས་པར་འགྱུར།
༡ ཐའི་པར། ལམ་རིམ་ཆེན་མོ། དེབ། ཤོག་གྲངས་ ༧༩༧ ཕྲེང༌། ༤།
༢ སྡེ་བསྟན་ དབུ་མ། ཨ་ ཤོག ༧༢ བ་ འཕྲེང་། ༤

253 ་ བཀྲས་ལྷུན་ཐོས་གླིང་གྲྭ་ཚང་།
།ཞེས་གསུངས་ཤིང་། དེའི་འཁྲིད་ཚུལ་ཡང་། ཇོ་བོས་དབུ་མའི་ངག་ཏུ་གསུངས་པ་དང་།
སློབ་དཔོན་ཀ་མ་ལ་ཤཱི་ལའི་སྒོམ་རིམ་དེ་གཉིས་འདྲ་བར་སྣང་བ་རྒྱས་སུ་བཏང་བ་ཡིན་ནོ་ཞེས་
བྱང་ཆུབ་ལམ་རིམ་ ༡ ལས་གསུངས་པའི་ཕྱིར་དང་། ས་ཐོབ་ནས་ཀྱང་རྗེས་ཐོབ་གྱི་གནས་
༢ ལས་གསུངས་ལ།
སྐབས་སུ་སྟོང་པ་ཉིད་ལ་དཔྱད་སྒོམ་བྱེད་པར་རིམ་ལྔ་གསལ་སྒྲོན་ 
གཅིག་དུ་བྲལ་ལ་སོགས་བདེན་སྟོང་གཏན་ལ་འབེབས་པའི་རིགས་
དཔྱད་སྒོམ་གྱི་དོན་ནི། 
པས་དངོས་པོ་རྣམས་བདེན་སྟོང་དུ་དཔྱད་ཅིང་སྒོམ་པ་ཡིན་ལ། དེ་ལྟ་བུའི་སྒོམ་ལ་ནི་བསྒོམ་
བྱ་སྟོང་པ་ཉིད་དང་སྟོང་ཉིད་གཏན་ལ་འབེབས་པའི་རིགས་པ་རྣམས་སྣང་ལ་སྟོང་པ་ཉིད་ལ་
གཉིས་སྣང་ནུབ་པའི་བྱང་སེམས་ཀྱི་སྒོམ་ལམ་ལ་སྟོང་ཉིད་འབའ་ཞིག་སྣང་བས་ལྷག་མཐོང་
དཔྱད་སྒོམ་དུ་གསུངས་པ་ན། དེ་ལ་དཔྱད་སྒོམ་གྱིས་ཁྱབ་པར་འདོད་པ་ནི་མི་རིགས་པར་
དཔྱད་སྒོམ་གྱི་དོན་རིགས་པས་བདེན་སྟོང་དུ་དཔྱད་ཟིན་པའི་སྟོང་ཉིད་སྒོམ་པ་
སེམས་ལ། 
ཙམ་ལ་བྱེད་ན་ནི་མ་རྟོགས་སོ་ཞེས་གསུངས་ཤིང་། རང་འགྲེལ་ ༣ ལས། ཤེས་བྱའི་བུད་
ཤིང་མ་ལུས་སྲེགས་པའི་མེའི། །འོད་འབྱུང་ཕྱིར་ན་ས་ནི་གསུམ་པ་འདི། །འོད་བྱེད་པ་སྟེ།
འོད་བྱེད་པ་སྟེ་ཞེས་བྱ་བ་ནི་བྱང་ཆུབ་སེམས་དཔའི་ས་གསུམ་པའི་མིང་
ཞེས་བྱ་བ་སྨོས་སོ། །
ངོ༌། །ཡང་འདི་ཅིའི་ཕྱིར་འོད་བྱེད་པ་ཡིན་ཞེ་ན། དོན་དང་མཐུན་པ་ཉིད་སྟོན་པར་བྱེད་དེ། དེའི་
ཚེ་ཤེས་བྱའི་བུང་ཤིང་མ་ལུས་པ་སྲེག་པའི་ཡེ་ཤེས་ཀྱི་མེ་ཞི་བའི་བདག་ཉིད་ཅན་གྱི་འོད་འབྱུང་
བའི་ཕྱིར་ས་འདི་ལ་འོད་བྱེད་པ་ཞེས་བཤད་དོ་ཞེས་གསུངས་པ་ལ་ཡང་། མ་དག་སའི་ངོས་
སྐལ་གྱི་སྤང་བྱར་གྱུར་པའི་ཤེས་སྒྲིབ་ཡོད་མེད་ཀྱི་དོགས་པ་སྐྱེ་བའི་གནས་སྐབས་སུ་སྣང་ལ
རྒྱུད་བླར། འཁོར་གསུམ་རྣམ་པར་རྟོག་པ་གང་། །དེ་ནི་ཤེས་བྱའི་སྒྲིབ་པར་འདོད། །ཅེས་
༡ ཐའི་པར། ལམ་རིམ་ཆེན་མོ། དེབ། ཤོག ༧༩༧ འཕྲེང་། ༡༥
༢ རྗེའི་གསུང་། ཇ་ ཤོག ༤༦ ན འཕྲེང་། ༡ མི་ནམ་སྙམས་ཤིང་རྣམ་དཔྱོད་དང་ལྡན་པ་རྣམས་ཀྱིས་དཔྱད་པར་འཚལ།
༣ སྡེ་བསྟན། དབུ་མ། འ། ཤོག་གྲངས་ ༢༣༥ བ་ འཕྲེང་། ༢

254 དབུ་མ་ཐར་འདོད་དེད་དཔོན།
གསུངས་པའི་གཞུང་འདི་རང་རྒྱུད་པ་ལ་སྦྱར་དུ་རུང་བར་འདིའི་ཊིཀ་ཆེན་ལས་གསུངས་ལ།
ཐལ་འགྱུར་བ་ལ་སྦྱོར་ན་བདེན་འཛིན་གྱི་བག་ཆགས་ཤེས་སྒྲིབ་ཏུ་བསྟན་པ་ཙམ་མོ།
།བཞི་པ་ལ་མཚན་ཉིད། དབྱེ་བ། ས་མཚམས། གྲངས་ངེས་སོ། །དང་པོ་ནི།
སྦྱོར་བཞི་སྒོམ་སྟོབས་ཀྱིས་ཐོབ་པའི་རྣམ་སྨིན་མཐར་ཐུག་གང་ཞིག །ཟག་མེད་ཀྱི་ཡན་ལག་དུ་
མ་དང་ལྡན་པ། འབྲས་བུ་ཆོས་སྐུའི་མཚན་ཉིད། གཉིས་པ་ནི། དེ་ལ་རང་དོན་དོན་དམ་པ་
ཆོས་ཀྱི་སྐུ་དང་། གཞན་དོན་ཀུན་རྫོབ་པ་གཟུགས་ཀྱི་སྐུ་གཉིས་ཡོད་དེ། རིགས་པ་དྲུག་ཅུ་
༡ པར་དགེ་བ་འདི་ཡིས་སྐྱེ་བོ་ཀུན། །བསོད་ནམས་ཡེ་ཤེས་ཚོགས་རྫོགས་ཤིང་། །བསོད་
ནམས་ཡེ་ཤེས་ལས་བྱུང་བའི་། །དམ་པ་སྐུ་གཉིས་ཐོབ་པར་ཤོག །ཅེས་དང་། རྒྱུད་བླར་
༢ ཡང་། རང་དོན་གཞན་དོན་དོན་དམ་སྐུ་དང་ནི། །དེ་ལ་བརྟེན་པའི་ཀུན་རྫོབ་སྐུ་ཉིད་དེ།
།བྲལ་དང་རྣམ་པར་སྨིན་པའི་འབྲས་བུ་ནི། །ཡོན་ཏན་དབྱེ་བ་དྲུག་ཅུ་བཞི་འདི་དག །ཅེས་
གསུངས་པའི་ཕྱིར། ཡང་ངོ་བོ་ཉིད་སྐུ་དང་། ལོངས་སྤྱོད་རྫོགས་སྐུ། མཆོག་གི་སྤྲུལ་སྐུ་
དང་རྣམ་པ་གསུམ་ཡོད་དེ། རྒྱུད་བླར ། དེ་དབྱེ་ཟབ་དང་རྒྱ་ཆེ་དང་། །བདག་ཉིད་ཆེན་པོའི་
ཡོན་ཏན་གྱིས། །ཆོས་ཀྱི་རབ་ཕྱེའི་རང་བཞིན་ལ། །སོགས་པའི་སྐུ་གསུམ་དག་གིས་འཇུག
།ཅེས་གསུངས་ཤིང། འདིར་ཡང་། དེ་དང་མཐུན་པར་གསུངས་སོ། ། ཡང་རྣམ་པ་བཞིར་
ཡང་ཡོད་དེ། མངོན་པར་རྟོགས་པའི་རྒྱན་ལས། ངོ་བོ་ཉིད་ལོངས་རྫོགས་བཅས་དང་། །དེ་
བཞིན་གཞན་པ་སྤྲུལ་པ་ནི། །ཆོས་སྐུ་མཛད་པ་དང་བཅས་པ། །རྣམ་པ་བཞིར་ནི་ཡང་དག་
བརྗོད ༤། །ཅེས་དང་། འགྲེལ་པ་དོན་གསལ་ ་ ལས། དེ་ཡང་ངོ་བོ་ཉིད་སྐུ་ལ་
༡ སྡེ་བསྟན། དབུ་མ། ཙ། ཤོག ༢༢ བ། འཕྲེང་། ༤
༢ སྡེ་བསྟན། སེམས་ཙམ། ཕི། ཤོག ༦༥ བ། འཕྲེང་། ༡
༣ སྡེ་བསྟན། སེམས་ཙམ། ཕི། ཤོག ༦༤ ན། འཕྲེང་། ༤
༤ མངོན་རྟོགས་རྒྱན། སྐབས་ ༡ ཚིགས་བཅད། ༡༧ ༥ སྡེ་བསྟན། ཤེར་ཕྱིན། ཇ། ཤོག ༡༡ བ་ འཕྲེང་། ༡

255 བཀྲས་ལྷུན་ཐོས་གླིང་གྲྭ་ཚང་།
སོགས་པའི་དབྱེ་བས་རྣམ་པ་བཞི་ཡིན་པས་ཞེས་བཤད་པའི་ཕྱིར། སངས་རྒྱས་ཀྱི་སྐུ་དེ་ལ་
རྣམ་པ་ལྔར་ཡོད་དེ། མཚན་ཡང་དག་པར་བརྗོད་པ་ལས། སངས་རྒྱས་སྐུ་ལྔའི་བདག་ཉིད་
ཅན ། །ཞེས་གསུངས་པའི་ཕྱིར། ལྔར་འབྱེད་ལུགས་ནི་ཆོས་ཀྱི་སྐུ་ལ། ངོ་བོ་ཉིད་སྐུ།
རྟོགས་པ་ཡེ་ཤེས་ཆོས་སྐུ། ཆོས་སྐུ་ཙམ་པོ་པ་དང་གསུམ་དུ་འབྱེད་པ་དང་། ལོངས་སྤྱོད་
རྫོགས་སྐུ་ལ་ལོངས་སྐུ་ཙམ་པོ་དང༌། ཁྱད་པར་གཞན་གཉིས་སུ་ཕྱེ་བའི་སྒོ་ནས་དང་། སྤྲུལ་
སྐུ་ལ་རྣམ་པར་སྨིན་པའི་སྤྲུལ་སྐུ་དང་སྤྲུལ་སྐུ་ཙམ་པོ་པ་གཉིས་སུ་ཕྱེ་བའི་སྒོ་ནས་འདོད་ཚུལ་
སོ་སོ་ཡོད་པར་གསུངས་སོ། །ས་མཚམས་ནི། སངས་རྒྱས་ཀྱི་ས་ཁོ་ན་ན་ཡོད་དོ། །གྲངས་
ངེས་ནི་སངས་རྒྱས་ཀྱི་སྐུ་ལ་སྔར་བཤད་པའི་གྲངས་ངེས་གསུངས་པ་རྣམས་ནི་དབྱེ་བསྡུ་ཙམ་
ཡིན་པས་མི་འགལ་བར་གསུངས་སོ། ། སྐུ་བཞི་སོ་སོའི་མཚན་ཉིད། དབྱེ་བ་ལ་སོགས་པ་
ཇི་ལྟ་བུ་ཞེ་ན། དག་པ་གཉིས་ལྡན་གྱི་དབྱིངས་མཐར་ཐུག་ངོ་བོ་ཉིད་སྐུའི་མཚན་ཉིད། དཔེར་
ན། སྒྲིབ་གཉིས་སྤངས་པའི་འགོག་བདེན་ལྟ་བུའོ། །ངེས་པ་ལྔ་ལྡན་གྱི་གཟུགས་སྐུ་མཐར་
ཐུག ། ལོངས་སྤྱོད་རྫོགས་སྐུའི་མཚན་ཉིད། རྒྱལ་བ་རྡོ་རྗེ་འཆང་ལྟ་བུའོ། ངེས་པ་ལྔ་མིན་གྱི་
གཟུགས་སྐུ་མཐར་ཐུག །སངས་རྒྱས་ཀྱི་སྤྲུལ་སྐུའི་མཚན་ཉིད། དབྱེ་ན་བཟོ་བོ་སྤྲུལ་སྐུ། སྐྱེ་
བ་སྤྲུལ་སྐུ། མཆོག་གི་སྤྲུལ་སྐུ་དང་གསུམ་ཡོད་དེ། རྒྱན་ལས ། བཟོ་དང་སྐྱེ་བ་བྱང་ཆུབ་
ཆེ། །མྱ་ངན་འདས་པར་རྟག་སྟོན་པ། །སངས་རྒྱས་སྤྲུལ་པའི་སྐུ་དེ་ནི། །རྣམ་པར་གྲོལ་བའི་
ཐབས་ཆེན་པོ། །ཞེས་གསུངས་སོ། །གནས་གྱུར་མཐར་ཕྱིན་པའི་ཡེ་ཤེས། རྟོགས་པ་ཡེ་
ཤེས་ཆོས་སྐུའི་མཚན་ཉིད། དེ་ལ་དབྱེ་ན། ཇི་ལྟ་བ་མཁྱེན་པའི་རྣམ་མཁྱེན་དང་། ཇི་སྙེད་པ་
མཁྱེན་པའི་རྣམ་མཁྱེན་གཉིས། འདི་གཉིས་ཀྱི་ངོ་བོ་ངོས་འཛིན་ཡུལ་འཇལ་ཚུལ་ཤིན་ཏུ་
༡ ཞོལ་བཀའ་ རྒྱུད་ ཀ ཤོག ༦༣ མ འཕྲེང་། ༢
༢ སྡེ་བསྟན། སེམས་ཙམ་ ཕི་ ཤོག ༡༡ བ། འཕྲེང་། ༢

256 _ དབུ་མ་ཐར་འདོད་དེད་དཔོན།
དཀའ་བའི་གནས་སུ་འདུག་པ་རྣམས་སྔར་བཤད་ཟིན་པ་ལས་ཤེས་པར་བྱ་ལ། ཊིཀ་ཆེན་
རིགས་པའི་རྒྱ་མཚོ་ལས་འདི་གཉིས་མི་འགལ་ན་བདེན་གཉིས་མི་འགལ་བར་ཐལ་བ་ལ་
སོགས་པའི་རིགས་པ་དུ་མ་གསུངས་པ་རྣམས་ནི་གདུལ་བྱའི་ཁམས་དང་བག་ལ་ཉལ་དང་དད་
མོས་ཀྱི་དབང་གིས་གསུངས་པ་ཙམ་ཡིན་ཏེ། ལངྐར་གཤེགས་པའི་མདོ་ཞུ་ཆེན་གྱི་ལོ་ཙ་པ་
བ་བནྡེ་ཡེ་ཤེས་སྡེས་བསྒྱུར་པ་ལས། གང་ཞིག་གཞན་ལ་བཤད་པ་དེ། །གཞན་ལ་བསྟན་པར་
མི་བྱ་སྟེ། །ཇི་ལྟར་ནད་པ་སོ་སོ་ལ། །སྨན་པས་སྨན་རྣམས་གཏོང་བ་ལྟར། །དེ་བཞིན་སངས་
རྒྱས་སེམས་ཅན་ལ། །སེམས་ཙམ་དུ་ཡང་རབ་ཏུ་གསུངས ། །ཞེས་གསུངས་པའི་ཕྱིར།
དཔེར་ན་སྨན་པ་མཁས་པ་རྣམས་ཀྱིས་ནད་ཀྱི་རིས་དང་བསྟུན་པའི་སྨན་བཏང་བ་ལ་བརྟེན་ནས་
ནད་པ་སོ་སོའི་ནད་འཆོས་པར་བྱེད་པ་ནི་ནད་པའི་ཁམས་དང་བསྟན་པའི་གཞན་དབང་ཅན་ཡིན་
ལ། 
ལྷ་རྗེ་རང་ཉིད་ཀྱིས་ཨུ་ཚུགས་དང་བསྟུན་པའི་རང་དབང་ཅན་མིན་པ་བཞིན་དུ་རྒྱལ་བ་
རྣམས་ཀྱིས་གྲུབ་མཐའ་ལ་རྣམ་པ་བཞི་དང་རྒྱལ་བའི་བསྟན་པ་ལ་སྡེ་པ་བཅོ་བརྒྱད་དུ་གྲགས་
པའི་གྲུབ་མཐའ་རྣམས་ཆེས་མི་མཐུན་ཀྱང་། གདུལ་བྱ་རང་རང་སོ་སོའི་སྐྱོན་སེལ་བར་བྱེད་
པ་དང་། ཡོན་ཏན་འཕེལ་བར་ཆོས་མཐུན་པས་གཅིག་རྒྱུ་མཚན་དུ་བྱས་ནས་གཞན་མི་འགོག་
ཅིང་སྒྲུབ་པ་ཡང་སྔར་གྱི་དཔེ་དེ་བཞིན་ནོ། །དེང་སང་རང་གང་ལ་དད་པ་དང་མོས་པའི་གྲུབ་
མཐའ་འདི་ཁོ་ན་བདེན་གྱི་གཞན་ནི་གཏི་མུག་གོ་ཞེས་འགོག་པར་བྱེད་པ་ནི་མི་རིགས་པ་ཁོ་ན་
ཡིན་ཏེ། དེ་ལྟར་བྱས་པོའི་རང་ལུགས་ཀྱི་གྲུབ་མཐའ་མི་ཟིན། གཞན་ལུགས་ཀྱི་གྲུབ་མཐའ་
མི་ཁེགས། ཆགས་སྡང་རྨོངས་གསུམ་ལ་བརྟེན་ནས་ལས་ངན་ཁམས་པོ་ཆེ་བསགས་དེ་ངན་
འགྲོ་མི་བཟད་པའི་སྒོ་འབྱེད་ཆེན་པོར་འགྱུར་བའི་ཕྱིར། རྒྱས་པར་ནི་སྔར་གོང་དུ་བཤད་པ་
ལས་ཤེས་པར་བྱ་ཞིང་། འདི་ལ་ཐོས་བསམ་གྱིས་འཇུག་པར་འདོད་པ་རྣམས་ནི་བཤེས་གཉེན་
༡ སྡེ་བཀའ། མདོ་སྡེ་ ཅ། ལང་གཤེགས། ཤོག ༡༧༤ ན། འཕྲེང་། ༢

257 བཀྲས་ལྷུན་ཐོས་གླིང་གྲྭ་ཚང་།
དམ་པ་ཚུལ་བཞིན་བསྟེན་པའི་སྒོ་ནས་བྱམས་སྙིང་རྗེ་ལྷག་བསམ་བྱང་ཆུབ་ཀྱི་སེམས་ཀྱིས་
ཀུན་ནས་བསླངས་ཏེ་ཕྱིན་དྲུག་ཉམས་སུ་ལེན་ཞིང་། བླངས་པའི་དགེ་རྩ་རྣམས་གཞན་དོན་དུ་
སངས་རྒྱས་ཐོབ་ཕྱིར་དུ་བསྔོ་བར་བྱེད་ཅིང་སངས་རྒྱས་དང་བྱང་སེམས་ཐམས་ཅད་ལ་གུས་
པར་བྱེད་དགོས་ཏེ། འཇུག་པར། སྦྱིན་པ་གཏོང་བར་འགྱུར་ཞིང་སྙིང་རྗེ་རྟེན་པར་བྱེད ༡
།བཟོད་པ་སྒོམ་བྱེད་དེ་ཡི་དགེ་བ་བྱང་ཆུབ་ཏུ། །འགྲོ་བ་སྒྲོལ་བར་བྱ་ཕྱིར་ཡོངས་སུ་བསྔོ་བྱེད་
ཅིང་། །རྫོགས་པའི་བྱང་ཆུབ་སེམས་དཔའ་རྣམས་ལ་གུས་པར་བྱེད། །ཅེས་གསུངས་ཤིང་།
འགྲེལ་པར ། དེ་ལ་བདག་ཚུལ་ཁྲིམས་འཆལ་བའི་རྐྱེན་གྱིས་ངན་འགྲོར་ལྷུང་ན་སྟོང་པ་
ཉིད་ཀྱི་ལྟ་བ་རྒྱུན་ཆད་པར་འགྱུར་དུ་འོང་ངོ་སྙམ་དུ་རིག་ནས་རྟག་ཏུ་ཚུལ་ཁྲིམས་ཡང་དག་པར་
བླངས་ནས་གནས་སོ། །བདག་ཚུལ་ཁྲིམས་ཀྱིས་བདེ་འགྲོར་སྐྱེས་ཀྱང་དབུལ་པོར་གྱུར་
ན་ཟས་དང་སྨན་དང་ཆོས་གོས་ལ་སོགས་པ་འཚོ་བའི་ཡོ་བྱད་འཚོལ་བར་ལྷུར་བྱེད་པས་སྟོང་
པ་ཉིད་ཉན་པ་རྒྱུན་ཆད་པར་འགྱུར་དུ་འོང་ངོ་སྙམ་ཞིང་སྦྱིན་པ་གཏོང་བར་བྱེད་དོ། །སྟོང་པ་
ཉིད་ཀྱི་ལྟ་བ་སྙིང་རྗེས་ཡོངས་སུ་ཟིན་པ་ནི་སངས་རྒྱས་ཉིད་འདྲེན་པར་བྱེད་པ་ཡིན་གྱི་གཞན་དུ་
ནི་མིན་ནོ་ཞེས་སྙིང་རྗེ་བརྟེན་པར་བྱེད་དོ། ། ཁྲོ་བས་ནི་ངན་སོང་དུ་འགྲོ་ཞིང་ཁ་དོག་ངན་པ་ཐོབ་
པར་བྱེད་པས་དེའི་རྐྱེན་གྱིས་འཕགས་པ་རྣམས་མཉེས་པར་བྱེད་པར་མི་འགྱུར་རོ་སྙམ་སྟེ་
བཟོད་པ་སྒོམ་པར་བྱེད་དོ། །ཐམས་ཅད་མཁྱེན་པ་ཉིད་དུ་ཡོངས་སུ་མ་བསྔོས་པའི་ཚུལ་
ཁྲིམས་ལ་སོགས་པ་དག་ནི་སངས་རྒྱས་ཉིད་ཐོབ་པའི་རྒྱུ་དང་འབྲས་བུ་དཔག་ཏུ་མེད་པ་རྣམ་
པར་ཆད་པ་མེད་པར་འབྱུང་བར་མི་འགྱུར་བས་དགེ་བའི་རྩ་བ་དེ་ཡང་འགྲོ་བ་སྒྲོལ་བའི་ཕྱིར་
བྱང་ཆུབ་ཏུ་རབ་ཏུ་བསྔོ་བར་བྱེད་དོ། བྱང་ཆུབ་སེམས་དཔའ་མ་གཏོགས་པར་གཞན་དག་
༡ འཇུག་པ་ སེམས་བསྐྱེད། ༦ ཚིགས་བཅད། ༦
༢ སྡེ་བསྟན། དབུ་མ། འ། འཇུག་པ་རང་འགྲེལ། ཤོག ༢༤༦ ན། འཕྲེང་། ༡

258 ད བུ་མ་ཐར་འདོད་དེད་དཔོན།
གིས་རྟེན་ཅིང་འབྲེལ་པར་འབྱུང་བའི་བདག་ཉིད་ཇི་ལྟ་བ་ཉིད་ཉེ་བར་བསྟན་པར་མི་ནུས་སོ་སྙམ་
དུ་བསམས་ནས་རྫོགས་པའི་བྱང་ཆུབ་སེམས་དཔའ་རྣམས་ལ་གུས་པར་བྱེད་དོ ། །དེ་ལྟར་
ཡུན་རིང་པོར་དབར་མེད་པར་དགེ་བའི་ཚོགས་གདོན་མི་ཟ་བར་བསགས་པར་གྱུར་ནས་ཞེས་
སོགས་གསུངས་པའི་ཕྱིར། འདི་བཞིན་གྱི་ཉམས་ལེན་མ་ནུས་ཀྱང་འདི་རྣམས་སྨོན་པའི་ཡུལ་
དུ་བྱས་ཤིང་རང་གཞན་གྱི་གྲུབ་མཐའ་ལ་དམིགས་ནས་སྡིག་ལྟུང་གསོག་པ་འདི་ནི་སྒོ་དུ་མ་
ནས་དགག་པར་བྱའོ། །དེ་ལྟ་མིན་པར་བདག་ཉིད་གཏའ་མར་བཅུག་སྟེ་ཕོ་རུས་ཀྱིས་བུན་སྐྱེད་
བླངས་པ་གཞན་གྱིས་མ་བཅལ་པར་རང་ཁོ་ནས་འཇལ་དགོས་བྱུང་བའི་ཚེ། ལུས་སྡུག་
བསྔལ་ཞིང་སེམས་མི་བདེ་བ་བཞིན་དུ་གྲུབ་མཐའ་དང་གྲྭ་ས་སོགས་ལ་བརྟེན་ནས་བསགས་
པའི་ལས་ཀྱི་རྣམ་སྨིན་དེ་རྣམས་ཀྱིས་མི་མྱོང་ཞིང་རང་ཁོ་ནས་མྱོང་དགོས་པས་འདི་ནི་ཤིན་ཏུ་
འཇིགས་ཤིང་ཡ་ང་བའི་གནས་སུ་སྣང་སྟེ། བཞི་བརྒྱ་པར ། བདག་ཉིད་གཏའ་མར་བཞག་
བྱས་ཏེ། །སྡིག་པ་ཅི་ཡི་ཕྱིར་ན་བྱེད། །ཅེས་གསུངས་པའི་ཕྱིར། འདིར་འགོག་བདེན་དོན་དམ་
པར་གསུངས་པ་ལ། སྒྲིབ་གཉིས་སྤངས་པའི་འགོག་བདེན་ཆོས་ཅན། དོན་དམ་བདེན་པར་
ཐལ། འགོག་བདེན་ཡིན་པའི་ཕྱིར། འདོད་ན། ཡོངས་གྲུབ་ཡིན་པར་ཐལ། འདོད་པའི་ཕྱིར། །
འདོད་ན། རྣམ་དག་གི་དམིགས་པ་མཐར་ཐུག་ཡིན་པར་ཐལ། འདོད་པའི་ཕྱིར། འདོད་ན།
བར་ཆད་མེད་ལམ་གྱི་གཞལ་བྱ་མཐར་ཐུག་ཡིན་པར་ཐལ། འདོད་པའི་ཕྱིར། འདོད་ན།
མིན་པར་ཐལ། རྣམ་མཁྱེན་ལས་གཞན་པའི་ཚད་མ་རྣམས་ཀྱིས་དངོས་སུ་རྟོགས་མི་ནུས་པའི་
ཕྱིར་ཏེ། རང་དོན་ཆོས་སྐུ་ཡིན་པའི་ཕྱིར་སྙམ་ན། འདིའི་ལན་གཞན་གྱིས་གསལ་བར་
བཤད་པ་མ་མཐོང་ལ་ཀུན་མཁྱེན་དར་མའི་ཕར་ཕྱིན་གྱི་འགྲེལ་སྒྲིགས་ཆེན་མོ་ལས། རང་
བཞིན་རྣམ་དག་གི་ངོ་བོ་ཉིད་སྐུ་ནི་ཆོས་ཀྱི་བདག་མེད་རྟོགས་པའི་ཉན་རང་དགྲ་བཅོམ་པ་རྣམས་
༡ སྡེ་བསྟན། དབུ་མ། ཚ། ཤོག ༢ ན་ འཕྲེང་། ༣

259 བ ཀྲས་ལྷུན་ཐོས་གླིང་གྲྭ་ཚང་
ཀྱིས་ཀྱང་མངོན་སུམ་དུ་རྟོགས་པར་གསུངས་པས་ན་ཕྱི་མ་ལ་ཁྱབ་པ་མེད་དོ་སྙམ་དུ་སེམས་
སོ། །གང་ཕྱིར་གཟུགས་ལ་དམུས་ལོང་བཞིན། །བྱིས་པས་དེ་སྔོན་མཐོང་མ་མྱོང་། །བཙས་
པའི་ཁྱིམ་ནས་བུ་ཆུང་གིས། །ཉི་མའི་གཟུགས་བཞིན་འཕགས་པས་གསུངས། །ཞེས་པ་མི་
འཐད་པར་ཐལ། རང་དོན་ཆོས་སྐུ་ཡིན་ན་བྱང་སེམས་འཕགས་པའི་མངོན་སུམ་དུ་མ་རྟོགས་
པས་ཁྱབ་པའི་ཕྱིར། གཞན་ཡང་། དངོས་པོ་གཅིག་གི་ལྟ་པོ་གང་། །དེ་ནི་ཀུན་གྱི་ལྟ་པོར་
བཤད ཀ །ཅེས་གསུངས་པ་མི་འཐད་པར་ཐལ། གནས་ལུགས་གཅིག་མངོན་སུམ་དུ་
རྟོགས་ན་གནས་ལུགས་མཐའ་དག་མངོན་སུམ་དུ་རྟོགས་པས་མ་ཁྱབ་པའི་ཕྱིར་སྙམ་པའི་
དོགས་པའང་ཡོད་དོ། །རང་རྒྱུད་པ་མན་ཆད་ཀྱི་ཐེག་ཆེན་གྱི་གྲུབ་མཐའ་སྨྲ་བ་ལྟར་ན་ལོངས་
སྐུའི་རྒྱུད་གྱི་ང་ཙམ་དེ་ལོངས་སྐུའི་མཚན་གཞི་དང་། དེའི་ཐུགས་རྒྱུད་ཀྱི་ཡིད་ཀྱི་རྣམ་པར་
། འདིར་ནི་
ཤེས་པ་ང་ཙམ་དེའི་མཚན་གཞི་ཡིན་ཀྱང་དེ་ལོངས་སྐུ་མིན་པར་འདོད་དགོས་ལ
ལོངས་སྐུ་དང་དེའི་ང་ཙམ་མིང་རྐྱང་བཏགས་ཡོད་ཁོ་ན་ཡིན་པས་དེའི་མཚན་གཞིར་ཡིད་ཀྱི་
རྣམ་པར་ཤེས་པ་སོགས་ཁས་ལེན་པར་མི་རིགས་སོ། །རྒྱས་པར་ནི་གསུང་རབ་གཞན་དང་
ལེགས་པར་བཤད་པ་བསམ་འཕེལ་དབང་གི་རྒྱལ་པོ་ ༢ ལས་ཤེས་པར་བྱའོ།
། ལྔ་པ་ནི། རྟོགས་པ་ཡེ་ཤེས་ཆོས་སྐུ་ལ་བརྟེན་ནས་ཐོབ་པའི་རྣམ་དཀར་གྱི་ཡོན་ཏན།
སངས་རྒྱས་ཀྱི་འཕྲིན་ལས་ཀྱི་མཚན་ཉིད། ཕན་དང་བདེ་བ་ཐམས་ཅད་རྟོགས་པ་ཡེ་ཤེས་ཆོས་
སྐུའི་འཕྲིན་ལས་ཡིན་ཞིང་ཞི་རྒྱས་དབང་དྲག་གི་འཕྲིན་ལས་བཞི་གསུངས་པ་སྐུ་གསུང་ཐུགས་
ཀྱི་འཕྲིན་ལས་གསུམ་དུ་གསུངས་པ། བྱེད་པ་པོ་ལ་ཡོད་པ་དང་བྱ་བ་ཡུལ་ལ་ཡོད་པའི་འཕྲིན་
ལས་གཉིས་སུ་ཡང་གསུངས་སོ།
༡ བཞི་བརྒྱ་པ། ལེའུ། ༨ ཚིགས་བཅད། ༡༦
བཀྲ་ཤིས་ལྷུན་པོའི་ཐོས་གླིང་གྲྭ་ཚང་གི་ཕར་ཕྱིན་ཡིག་ཆ་མཛད་པ་པོ་ཀུན་མཁྱེན་ཆོས་འབྱོར་དཔལ་བཟང་
༢ 

260 ད བུ་མ་ཐར་འདོད་དེད་དཔོན།
།དྲུག་པ་ནི། 
རྫོགས་པའི་སངས་རྒྱས་ཀྱི་འཕྲིན་ལས་ལྷུན་གྱིས་གྲུབ་ཅིང་རྒྱུན་མི་ཆད་
དུ་འབྱུང་སྟེ། 
དེ་ལྟར་དུ་དཔེ་རྣམ་པ་དུ་མའི་སྒོ་ནས་འགྲུབ་པའི་ཕྱིར་ཏེ
། རྒྱུད་བླ་མར་ ༡
བརྒྱ་བྱིན་རྔ་སྤྲིན་ཚངས་པ་དང་། །ཉི་མ་ནོར་བུ་རིན་ཆེན་བཞིན། །ནམ་མཁའ་དང་ནི་ས་བཞིན་
ནོ། །ཞེས་གསུངས་པའི་ཕྱིར། དེ་ཡང་སྐུ་སྟོན་པ་བརྒྱ་བྱིན། གསུང་ལེགས་པར་འདོམས་པ་
ལྷའི་རྔ། ཐུགས་རྗེས་ཀུན་ལ་ཁྱབ་པ་སྤྲིན། སྐུའི་སྤྲུལ་པ་ཚངས་པ། ཡེ་ཤེས་འཕྲོ་བ་ཉི་
མའི་འོད་ཟེར། 
ཐུགས་ཀྱི་གསང་བ་ནོར་བུ་རིན་ཆེན་དང་། དེ་བཞིན་གཤེགས་པའི་གསུང་གི་
གསང་བ་སྒྲ་བརྙན་དང་། སྐུའི་གསང་བ་ནམ་མཁའ་དང་། དེ་རྣམས་ཀྱི་རྟེན་ཐུགས་རྗེ་ཆེན་པོ་
སའི་དཀྱིལ་འཁོར་ཆེན་པོ་བཞིན་དུ་ཤེས་པར་བྱ་ཞེས་པ་ཡིན་ལ
། དེས་ན་རང་ཉིད་སངས་རྒྱས་
ཀྱི་འཕྲིན་ལས་ཀྱི་སྣོད་རུང་དུ་སྒྲུབ་པའི་ཕྱིར། 
སྡིག་སྤོང་དགེ་བ་སྒྲུབ་པ་ལ་འབད་ཅིང་ཁྱད་
པར་དུ་རྫོགས་པའི་སངས་རྒྱས་ཀྱི་ཡོན་ཏན་ངེས་པའི་ཚད་མས་དྲངས་པའི་དད་པའི་དབང་པོ་
ཡོངས་སུ་སྨིན་པ་དགོས་པ་ཡིན་ཏེ། 
རྒྱལ་བ་རྣམས་ཀྱི་སྐུའི་སྣང་བ་དངོས་སུ་མཐོང་བའི་སྒོ་
ནས་དམ་པའི་ཆོས་བསྟན་པ་ནི་རྒྱལ་བ་རྣམས་ལ་དམིགས་པའི་དད་པའི་དབང་པོ་སྨིན་པ་ཡོད་
མེད་ཀྱི་རྗེས་སུ་འགྲོ་ལྡོག་བྱེད་པའི་ཕྱིར། 
དཔེར་ན་བཻཌཱུརྱའི་ས་གཞི་ལ་བརྒྱ་བྱིན་གྱི་གཟུགས་
བརྙན་སྣང་བ་ནི་ས་གཞི་དེ་ཉིད་རྡུལ་དང་རྙོག་པ་སོགས་ཕྱིས་དག་པར་བྱས་པ་ལ་རག་ལས་པ་
ལྟར་རོ། །དེ་སྐད་དུ་ཡང་རྒྱུད་བླ་མ་ ༢ ལས། ཇི་ལྟར་བཻཌཱུརྱ་ས་གཞི་གཙང་མ་ལ། །ལྷ་
དབང་ལུས་ཀྱི་གཟུགས་བརྙན་འཆར་བ་ལྟར། །དེ་བཞིན་འགྲོ་སེམས་ས་གཞི་གཙང་མ་ལ།
ཐུབ་པའི་དབང་པོའི་སྐུ་ཡི་གཟུགས་བརྙན་འཆར། །ཞེས་སོགས་གསུངས་པའི་ཕྱིར། མངོན་
པར་རྟོགས་པའི་རྒྱན་ལས་ཀྱང་། རྒྱུ་ནི་ཡོངས་སུ་སྨིན་གྱུར་ན། །གང་དང་གང་ལ་གང་དང་ནི།
༡ སྡེ་བསྟན། སེམས་ཙམ། ཕི། ཤོག ༦༧ བ། འཕྲེང༌། ༧
༢ སྡེ་བསྟན། སེམས་ཙམ་ ཕི། ཤོག « བ། འཕྲེང་། ༢

261 བ ཀྲས་ལྷུན་ཐོས་གླིང་གྲྭ་ཚང་།
།གང་ཚེ་བྱ་བ་ཕན་གྱུར་པ། །དེ་དང་དེ་ལ་དེ་སྣང་ངོ༌ ། །ཞེས་སོགས་གསུངས་པའི་ཕྱིར།
གཞུང་དོན་ལ་སྐུའི་རྣམ་གཞག་དང་། སྟོབས་ཀྱི་རྣམ་གཞག་གཉིས། དང་པོ་ལ་
ཆོས་སྐུ་བཤད། ལོངས་སྐུ་བཤད། རྒྱུ་མཐུན་གྱི་སྐུ་བཤད་པ་གསུམ་གྱི་དང་པོ་འཆད་པར་
བྱེད་པ་ལ་གཞུང་འདི་རྣམས་གསུངས་ཏེ། རང་འགྲེལ་ ༢ ལས། དེ་ནི་ཆོས་ཀྱི་སྐུའི་དབང་དུ་
བྱས་ནས་བཤད་པ་ཞེས་གསུངས་སོ། །སྒྲིབ་གཉིས་མ་ལུས་པར་སྤངས་པའི་འགོག་བདེན་
ཆོས་ཅན། རང་དོན་ཆོས་སྐུ་ཡིན་ཏེ། སྟོང་པ་ཉིད་ལ་གཉིས་སྣང་ཞི་བའི་ཡེ་ཤེས་དང་ལྡན་པའི་
འགོག་བདེན་མཐར་ཐུག་ཡིན་པའི་ཕྱིར། ལོངས་སྐུ་ཆོས་ཅན། ཆོས་སྐུའི་གོ་འཕང་མངོན་དུ་
མཛད་དེ། རྣམ་པར་རྟོག་པའི་རྒྱུ་བ་མེད་པའི་གོ་འཕང་མངོན་དུ་མཛད་པའི་སྐྱབས་གནས་
མཐར་ཐུག་ཡིན་པའི་ཕྱིར། ལོངས་སྐུ་འཆད་པར་བྱེད་པ་ནི། ཞི་སྐུ་དཔག་བསམ་ཤིང་ལྟར་
གསལ་གྱུར་ཅིང་ ༣། །ཞེས་སོགས་གསུངས། རྒྱལ་བ་རྡོ་རྗེ་འཆང་ཆོས་ཅན། ལོངས་སྤྱོད་
རྫོགས་པའི་སྐུ་ཡིན་ཏེ། ངེས་པ་ལྔ་ལྡན་གྱི་གཟུགས་སྐུ་མཐར་ཐུག་ཡིན་པའི་ཕྱིར། འབད་
རྩོལ་མི་མངའ་བར་འགྲོ་བ་ཐམས་ཅད་གྲོལ་གྱི་བར་དུ་འཇིག་རྟེན་གྱི་འབྱོར་པའི་སླད་དུ་རྟག་ཏུ་
ཡུན་རིང་པོར་གནས་པ་ཡིན་ཏེ། དེའི་འགལ་རྐྱེན་མེད་ཅིང་སྨོན་ལམ་རྣམ་པར་དག་པ་བཏབ་
པའི་མཐུ་ལས་གྲུབ་པའི་ཕྱིར། དཔེར་ན་དཔག་བསམ་གྱི་ཤིང་དང་ཡིད་བཞིན་གྱི་ནོར་བུ་ལ་
ཀུན་སློང་གི་སེམས་དང་འབད་རྩོལ་གྱི་རྣམ་རྟོག་མེད་ཀྱང་གདུལ་བྱའི་འདོད་དོན་སྒྲུབ་པ་ཡིན་
ཏེ། དེ་ལྟར་དུ་རྒྱལ་བ་རྣམས་ཀྱི་སྨོན་ལམ་དང་ཐུགས་རྗེའི་དབང་གིས་གྲུབ་པའི་ཕྱིར་ཏེ།
སྐྱབས་འགྲོ་བདུན་ཅུ་པ་ ༤ ལས། སངས་རྒྱས་ཉིད་ཀྱི་གཟུགས་ཀྱི་སྐུ། །མཚན་དང་དཔེ་
༡ མངོན་རྒྱན། སྐབས། ༨ ཚིགས་བཅད། ༩
༢ སྡེ་བསྟན། དབུ་མ། འ: ཤོག ༣༣༡ བ། འཕྲེང་། ༥
༣ འཇུག་པ། འབྲས་བུ་སའི་སྐབས། ཚིགས་བཅད། ༡༥
༤ སྡེ་བསྟན། དབུ་མ། ཨ། ཤོག ༢༥༡ ན། འཕྲེང་། ༤

262 དབུ་མ་ཐར་འདོད་དེད་དཔོན།
བྱད་དག་གིས་འབར། །འགྲོ་བ་རྣམས་ཀྱི་རང་མོས་བཞིན། །དབང་གིས་སྣ་ཚོགས་སྐུ་འཛིན་
གྱི། །བསོད་ནམས་ཚོགས་ནི་ཚད་མེད་ལས། །འཁྲུངས་པ་དེ་ནི་རྒྱལ་བའི་སྲས། །ས་བཅུ་ལ་
ནི་གནས་རྣམས་ཀྱིས། །མཐོང་བར་གྱུར་པ་སྐུ་དེ་ཡི། །ཆོས་ཀྱི་རྫོགས་ལོངས་སྤྱོད་འདི་ནི།
།རྒྱལ་བ་རྣམས་ཀྱི་སྤྱོད་པ་ཡིན། །ཞེས་གསུངས་ཤིང༌། རྒྱུད་བླར ༡ །སྣ་ཚོགས་ཆོས་ལ་
རྫོགས་ལོངས་སྤྱོད། །རང་བཞིན་ཆོས་ནི་སྣང་ཕྱིར་དང་། །ཐུགས་རྗེ་དག་པ་རྒྱུ་མཐུན་པ།
།འགྲོ་དོན་རྒྱུན་མི་ཆད་ཕྱིར་དང་། །རྣམ་པར་རྟོག་མེད་ལྷུན་གྲུབ་པར། །འདོད་པ་འཇིག་རྟེན་
ཡོངས་སྐོང་ཕྱིར། །ཡིད་བཞིན་ནོར་མཐུའི་རྫུ་འཕྲུལ་གྱི། །རྫོགས་པར་ལོངས་སྤྱོད་རྣམ་པར་
གནས། །འགྲོ་དོན་མཛད་རྒྱུན་མི་ཆད་དང་། །ཞེས་སོགས་ཀྱིས་རྒྱས་པར་འཆད་དོ།
།ལེགས་པར་བཤད་པ་འདིའི་མཚན་གྱི་དོན་བཤད་པ་ནི། །ཡིད་ཆེས་ལུང་གི་གྲུ་ཆེན་
ནང་ཞུགས་ཏེ། །ཟབ་རྒྱས་བརྗོད་བྱའི་ལུས་སྟོབས་ཡོངས་སུ་རྫོགས། །རབ་མཛེས་དར་གྱི་
སྤྲིན་དཀར་ཐོད་བཅིང་ནས། །རྣར་སྙན་ཡིད་འབབ་ལེགས་བཤད་གླུ་དབྱངས་སྒྲོགས། །དྲི་
མེད་རིགས་པའི་སྐྱེ་བའི་རྣམ་འགྱུར་གྱིས། །ཐར་འདོད་རིན་ཆེན་གླིང་དུ་ཆས་པ་རྣམས། །རྣམ་
གྲོལ་ནོར་བུའི་དཔལ་ལ་འགོད་པའི་ཕྱིར། །རབ་བྱེད་འདི་ནི་ཐར་འདོད་དེད་དཔོན་ཡིན། །རང་
གཞན་ཀུན་གྱི་བདེ་ལེགས་འབྱུང་བའི་སྒོ། །བསྡུ་བའི་དངོས་པོ་བཞི་ཡི་དཔལ་འབྱོར་གྱིས།
།ཐུབ་བསྟན་རྒྱས་པར་བྱེད་པའི་འཕྲིན་ལས་ཅན། །གང་དེས་མཐུན་རྐྱེན་བསྒྲུབས་ཅིང་ནན་གྱིས་
བསྐུལ། །བློ་བཟང་བཤེས་གཉེན་དམ་པས་ཡུན་རིང་ནས། །གསོལ་བ་བཏབ་ཅིང་ནན་གྱིས་
བསྐུལ་བའི་ངོར། །གུས་པ་གུས་པས་མྱུར་བ་མྱུར་བར་བརྩམས། །དགེ་འདིས་མཚོན་པའི་
དུས་གསུམ་དགེ་ཚོགས་རྣམས། །བདག་དང་མཁའ་མཉམ་ལུས་ཅན་ཐམས་ཅད་ཀུན། །མཐོ་
རིས་ཡོན་ཏན་བདུན་དང་མི་འབྲལ་ཞིང་། །རྒྱལ་བའི་དམ་ཆོས་མ་ལུས་འཛིན་པ་ལ། །བར་དུ་
༡ སྡེ་བསྟན། སེམས་ཙམ། ཕི་ ཤོག ༦༤ ན། འཕྲེང༌། ༧། །

， 263 བཀྲས་ལྷུན་ཐོས་གླིང་གྲྭ་ཚང་། །
གཅོད་པའི་མིང་ཡང་མི་འབྱུང་ཞིང་། །མཐུན་པའི་རྐྱེན་རྣམས་ཡིད་བཞིན་འགྲུབ་པ་དང་། ། མི་
ཕམ་འཇམ་པའི་དབྱངས་དང་མཚུངས་པ་ཡི། །བཤེས་གཉེན་དམ་པས་རྗེས་སུ་འཛིན་ཕྱིར་
བ ། ། མ་བཤད་ལོག་བཤད་ནོངས་པའི་ཚོགས་རྣམས་ཀུན། །རྒྱལ་དང་དེ་སྲས་བསྟན་སྲུང་
ཐམས་ཅད་ལ། །སྙིང་ཁོང་རུས་པའི་གཏིང་ནས་བཟོད་པར་གསོལ། །དཔལ་ལྡན་བླ་མའི་
ལེགས་བཤད་མཐར་ཐུག་པ།།རྣམ་བཤད་དགོངས་པ་རབ་ཏུ་གསལ་བ་འདི། །ཐབས་གང་
ཞིག་གིས་འཕེལ་བར་འགྱུར་སྙམ་པའི། །རྣམ་པར་དཔྱོད་པས་ཉིན་མཚན་འདའ་བར་ཤོག
།ལྷག་བསམ་དག་པས་ཚུལ་འདིར་བརྩོན་རྣམས་ལ། །ཚངས་དང་དབང་པོ་འཇིག་རྟེན་སྐྱོང་
རྣམས་དང་། །ཆོས་རྒྱལ་ཡབ་ཡུམ་ལ་སོགས་སྲུང་མས་ཀྱང་། །གཡེལ་བ་མེད་པར་རྟག་
ཏུ་གྲོགས་བྱེད་ཤོག །སྡེ་སྣོད་གསུམ་དང་རྒྱུད་སྡེ་བཞི་ཡི་དོན། །ཚུལ་བཞིན་སྒྲུབ་ལ་འགྲན་ཟླ་
མེད་པ་ཡིས། །ཐུབ་བསྟན་ཉིན་མོར་བྱེད་པའི་འཕྲིན་ལས་ཅན། ། བློ་བཟང་གྲགས་པའི་དཔལ་
གྱི་བཀྲ་ཤིས་ཤོག །སྟོན་པ་འཇིག་རྟེན་ཁམས་སུ་བྱོན་པ་དང་། །བསྟན་པ་ཉི་འོད་བཞིན་དུ་
གསལ་བ་དང་། །བསྟན་འཛིན་ཕུ་ནུ་བཞིན་དུ་མཐུན་པ་སྟེ། །བསྟན་པ་ཡུན་རིང་གནས་པའི་
བཀྲ་ཤིས་ཤོག །མ་སྐྱེས་ཆོས་དབྱིངས་དག་པའི་ཕོ་བྲང་ནས། །ཆོས་ཀྱི་སྐུ་ལས་འགྱུར་བ་མི་
མངའ་ཡང་། །ཆོས་ཀྱི་རྒྱལ་པོའི་བསྟན་པ་བསྲུང་མཛད་པའི། །ཆོས་སྐྱོང་སྲུང་མའི་ཚོགས་
ཀྱི་བཀྲ་ཤིས་ཤོག །དུས་གསུམ་སངས་རྒྱས་ཐམས་ཅད་ཀྱི་ངོ་བོ་ཇོ་བོ་དཔལ་ལྡན་ཨ་ཏི་ཤའི་
གླེགས་བམ་རིན་པོ་ཆེར་རྗེ་བཙུན་འཇམ་པའི་དབྱངས་ཀྱི་སྤྲུལ་པ་ཟླ་བ་གྲགས་པའི་བཞེད་པ་
ཁྱོད་ཀྱི་འདི་ཡིན་ཞེས་གསུངས་པ་ལ་སོགས་པ་ལུང་བསྟན་པ་མང་དུ་བརྙེས་ཤིང་། །མི་
འཕྲོགས་པའི་མཁྱེན་རབ་དང་ཐུགས་རྗེ་ཚད་མེད་པ་མངའ་བའི་བདག་ཉིད་སློབ་དཔོན་ཆེན་པོ་
ཟླ་བ་གྲགས་པའི་ཞལ་སྔ་ནས་ཀྱིས་མཛད་པའི་བསྟན་བཅོས་དབུ་མ་ལ་འཇུག་པའི་རྣམ་བཤད་
དགོངས་པ་རབ་གསལ་གྱི་དཀའ་བའི་གནས་རྣམས་གསལ་བར་བྱེད་པའི་ལེགས་བཤད་ཐར་

264 ་དབུ་མ་ཐར་འདོད་དེད་དཔོན།
འདོད་དེད་དཔོན་ཞེས་བྱ་བ་འདི་ནི་མཐོ་རིས་ཀྱི་ཡོན་ཏན་བདུན་གྱི་རྒྱན་དང་ལྡན་ཞིང་ཐུབ་བསྟན་
རྒྱས་པར་མཛད་པའི་ཁུར་གྱིས་མི་ངལ་བའི་བདག་ཉིད་ཆེན་པོ་སྟག་རྩེ་ཆོས་ཀྱི་རྗེ་བདེ་ལེགས་
དཔལ་འབྱོར་པས་མཐུན་པའི་རྐྱེན་བསྒྲུབས་ཤིང་ནན་གྱི་བསྐུལ་བ་དང་། །རྣམ་དཔྱོད་དང་
བརྩོན་འགྲུས་ལ་སོགས་པའི་ཡོན་ཏན་དཔག་ཏུ་མེད་པ་མངའ་བའི་བློ་བཟང་བཤེས་གཉེན་དམ་
པ་སོགས་ཀྱིས་བསྐུལ་བའི་ངོར་མཚན་ཐོས་པ་དང་ཡིད་ལ་དྲན་པ་ཙམ་གྱིས་སྡུག་བསྔལ་
མཐའ་དག་ལས་སྐྱོབ་པར་ངེས་པ་ཁམས་གསུམ་ཆོས་ཀྱི་རྒྱལ་པོ་རྒྱལ་བ་ཙོང་ཁ་པ་ཡབ་སྲས་
རྣམས་དང༌། །དོན་གྱི་སླད་དུ་མཚན་ནས་སྨོས་ཏེ་ཆོས་ཀྱི་རྗེ་ཐམས་ཅད་མཁྱེན་པའི་ཞལ་སྔ་
ནས་དང་། དུས་གསུམ་གྱི་སངས་རྒྱས་ཀུན་གྱི་ངོ་བོ་འདུལ་བ་འཛིན་པ་བློ་གྲོས་སྦས་པའི་
ཞལ་སྔ་ནས་དང་། ཀུན་མཁྱེན་པའི་སྐྱེས་བུ་བསྟན་པ་ཉིན་མོར་བྱེད་པ་ལ་འགྲན་པའི་ཟླ་ཐམས་
ཅད་དང་བྲལ་བའི་བདག་ཉིད་ཆེན་པོ་ཡོན་ཏན་རྒྱ་མཚོའི་ཞལ་སྔ་ནས་ལ་སོགས་པའི་ཡོངས་
འཛིན་དམ་པ་རྣམས་ཀྱི་བཀའ་དྲིན་ལ་བརྟེན་ནས་རིགས་པ་སྨྲ་བའི་དགེ་སློང་ཆོས་འབྱོར་དཔལ་
བཟང་པོས་བཀྲ་ཤིས་ལྷུན་པོ་དཔལ་གྱི་སྡེ་ཆེན་པོ་ཕྱོགས་ཐམས་ཅད་ལས་རྣམ་པར་རྒྱལ་བའི་
གླིང་གི་གཙུག་ལག་ཁང་ཆེན་པོར་སྦྱར་བའི་ཡི་གེ་པ་ནི་ལུང་རྟོགས་གྱི་ཡོན་ཏན་དཔག་ཏུ་མེད་
པའི་དཔལ་གྱིས་མངོན་པར་མཐོ་ཞིང་བཀའ་རབ་འབྱམས་ལ་མཁྱེན་པ་ཐོགས་མེད་དུ་འཇུག་
པ། དགེ་བའི་བཤེས་གཉེན་ཆེན་པོ་ཆོས་སྐྱོང་རྒྱལ་མཚན་གྱིས་དག་པར་བྲིས། འདིས་ཀྱང་ ་
རྒྱལ་བའི་བསྟན་པ་རིན་པོ་ཆེ་དར་ཞིང་རྒྱས་ལ་ཡུན་རིང་དུ་གནས་པར་གྱུར་ཅིག

265 བཀྲས་ལྷུན་ཐོས་གླིང་གྲྭ་ཚང་།
པར་བྱང་སྨོན་ཚིགས།
༈ ཨོཾསྭསྟི། རྣམ་འདྲེན་སྟོང་གི་ཐུགས་བསྐྱེད་པད་ཚལ་དབུས། །པད་དཀར་ལྟར་བསྔགས་
ཐུགས་བསྐྱེད་སྨོན་ལམ་བརྒྱས། །རྩོད་དུས་སངས་རྒྱས་རྟེན་འབྱུང་ཟབ་མོའི་ཆོས། །སྟོན་
མཛད་ཤཱཀྱ་སེང་གེར་གུས་ཕྱག་འཚལ། །ཟབ་ལམ་ཤིང་རྟའི་སྲོལ་འབྱེད་ཀླུ་སྒྲུབ་ཞབས།
།ཟབ་དོན་རྫོགས་པར་འགྲེལ་མཛད་ཟླ་བ་གྲགས། །ཟབ་རྒྱའི་ལམ་མཆོག་གསལ་མཛད་ཙོང་
ཁ་པ། །ཟབ་རྒྱའི་བརྒྱུད་པར་བཅས་ལ་གུས་པས་འདུད། །གངས་ཅན་སུམ་རྩེན་དགའ་བའི་
ཚལ་ཡངས་པོར། །ཆོས་འབྱོར་དཔག་བསམ་ལྗོན་པར་དབང་བསྒྱུར་ཞིང་། །ཆོས་ཀུན་རྟེན་
འབྱུང་གཟུགས་བརྙན་ལྟར་གཟིགས་པའི། །དྲི་མེད་སྤྱན་སྟོང་དཔལ་མངའ་མགོན་ཁྱོད་རྒྱལ།
། བློ་བཟང་ཐུབ་བསྟན་རིན་ཆེན་ཁང་བཟང་རྩེར། །ཆོས་ཀྱི་ཉི་མར་གྲགས་པའི་རྔ་ཆེན་འབུམ།
། ས་གསུམ་ལྡིར་བའི་དགེ་ལེགས་རྣམ་རྒྱལ་ཞབས། །གཙུག་ཏུ་བསྟེན་ནོ་བྱང་ཆུབ་བར་དུ་
སྐྱོངས། ། ཆར་སྤྲིན་ལྟར་གནག་རབ་འཇིགས་སྲིན་མོའི་གཟུགས། །ནག་པོའི་རྩ་སྲེག་མཐུ་
སྟོབས་མེ་ཆེན་འབར། །དངོས་གྲུབ་ཆར་འབེབས་སྣང་སྲིད་ཡོངས་ཀྱི་བདག །དམག་གཟོར་
རྒྱལ་མོས་བསྲུང་སྐྱོབ་གཡེལ་མེད་མཛོད། །དཔལ་སྟུག་པདྨ་སྟོང་གི་དོ་ཤལ་གྱིས་སྒེག་པའི།
།བསྐལ་བཟང་སྒྱུ་འཕྲུལ་ལྷུམས་སུ་སྲིད་ཞིའི་དགེ་ལེགས་ཀྱི། ། སྙིང་པོར་ལེགས་སྨིན་རྣམ་
འདྲེན་བཞི་པས་ཞིང་མཆོག་འདིར། །ཆོ་འཕྲུལ་གསུམ་གྱི་ངོ་མཚར་མཐའ་ཡས་རོལ་གར་
མཛད། །མཛད་པ་ཀུན་གྱི་རབ་དང་མཆོག །མཆོག་གི་ལམ་བཟང་གསལ་བྱེད་གསུང་།
།གསུང་གི་སྙིང་པོ་རྟེན་འབྱུང་གཏམ། །གཏམ་འདི་སྨྲ་བ་བླ་མེད་རྒྱུ། །དེའི་ཕྱིར་ཀུན་མཁྱེན་
ཆེན་པོའི་ལེགས་བཤད་འདི། །བསྟན་པའི་སྙིང་པོ་གསལ་བྱེད་ཉི་མ་དང༌། །མཐར་འཛིན་
གདུང་སེལ་དྲི་མེད་ཟླ་བ་ལྟར། །མཆོག་ཏུ་མཐོང་ནས་པར་གྱི་འདུ་བྱེད་བསྐྲུན། །དེ་ལས་
བསོད་ནམས་ནམ་མཁའ་ལྟར་ཡངས་ཤིང་། །དུང་དང་ཁ་བ་བ་ཞོ་ལྟར་དཀར་བ། །ཇི་སྙེད་

266 དབུ་མ་ཐར་འདོད་དེད་དཔོན།
མཆིས་ལས་ལས་ཀྱིས་རབ་བཀོད་པའི། །ལྷུན་པོས་འཇིག་རྟེན་རྟེན་གཡོ་རབ་མཛེས་པར།
།ཐུགས་རྗེ་མཚུངས་མེད་ཉི་མའི་མཉེན་མཆོག་གི །ལུང་རྟོགས་ཨུཏྤལ་གསར་པའི་དགའ་
ཚལ་དབུས། །དགེ་ལྡན་ལུགས་བཟང་པད་དཀར་འདབ་བརྒྱའི་འཕྲེང་། །བཤད་སྒྲུབ་འོད་
ཟེར་སྟོང་གིས་རྒྱས་གྱུར་ཅིག །རྒྱལ་བསྟན་གདུང་ཆེན་འདེགས་བཟོད་མཆིས་ཀུན་དང་།
།གངས་ཅན་མགོན་པོའི་མཆོག་སྤྲུལ་ཉི་ཟླ་ཟུང་། །སྒྲིབ་བྲལ་མཚན་དཔེའི་དཀྱིལ་འཁོར་རྟག་
བརྗིད་པའི། །འཕྲིན་ལས་གསེར་འོད་འབུམ་དུ་འབར་གྱུར་ཅིག །བཀྲ་ཤིས་ལྷུན་པོར་
བརྩེགས་པའི་ཕོ་བྲང་ཆེར། །ཚེ་སྦྱིན་དཔག་མེད་དཔལ་གྱི་སྡེ་ཆེན་མགོན། །ཕྱོགས་ལས་རྣམ་
རྒྱལ་ཆོས་སྲིད་རྒྱལ་མཚན་ཆེ། །གླིང་བཞིའི་བླ་ན་མཐོན་པོར་བསྒྲེངས་གྱུར་ཅིག །མཁས་ .
བཙུན་བཟང་པོའི་ངུར་སྨྲིག་སྤུ་སྡུག་མཛེས། །འཆད་རྩོད་རྩོམ་པའི་མགྲིན་སྙན་ཅིར་ཡང་
འཁྲོལ། །ཐོས་བསམ་སྒོམ་པའི་འཕུར་ལྡིང་རྣམ་རོལ་བརྒྱས། །ཐུབ་བསྟན་ནོར་བུའི་གླིང་
འདི་རྟག་གང་ཞིང །མཐའ་དག་ཐུགས་མཐུན་ཉེར་འཚེ་ཀུན་དང་བྲལ། །དཀའ་པོད་ལྔ་དང་
དབུ་མའི་ལུགས་བཟང་གི །བཤད་སྒྲུབ་ཉམས་རྟོགས་ཟླ་བའི་མ་མའི་རླབས། །ཚངས་པའི་
ཡུལ་སར་འཕྱུར་བའི་དཔལ་འཛིན་ཤོག ། རྒྱུ་སྦྱོར་དགེ་འདུན་ཤག་ཚང་གིས་མཚོན་པའི།
།འབྲི་རྐོ་འབྲེལ་ཐོགས་མཁའ་ཁྱབ་ཡིད་ཅན་ཀུན། །སྐྱེ་ཀུན་འཁོར་ལོ་བཞི་ལྡན་རྟེན་ཐོབ་ནས།
།ཚོགས་གཉིས་ཡོངས་རྫོགས་ལམ་འདིས་རྒྱལ་གྱུར་ཅིག །བདག་ཀྱང་སྐྱེ་བའི་འཕྲེང་བ་ ་
ཐམས་ཅད་དུ། །འཇམ་མགོན་བླ་མའི་ལུགས་བཟང་དྲི་མ་མེད། །རྫོགས་པར་འཛིན་ཅིང་སྤེལ་
ལ་ཆོས་རྒྱན་རྗེའི། །རྣམ་ཐར་ཇི་བཞིན་འཛིན་པའི་སྐལ་ལྡན་ཤོག །རྒྱལ་དང་དེའི་སྲས་དབུས་
སུ་ཟབ་མོའི་གཏམ། །འཇིགས་མེད་སྨྲ་བའི་ཁྱུ་མཆོག་དཔལ་ཐོབ་ནས། །ཟབ་མོའི་ལམ་འདི་
རྟེན་འབྱུང་རིགས་ལམ་བརྒྱས། །མར་གྱུར་འགྲོ་ཀུན་སྙིང་ལ་བསྐྲུན་གྱུར་ཅིག །མཆོག་
གསུམ་དབང་གི་རྒྱལ་པོའི་བདེན་བྱིན་དང་། །ཆོས་དབྱིངས་རྣམ་དག་རྟེན་འབྲེལ་སླུ་མེད་

267 བཀྲས་ལྷུན་ཐོས་གླིང་གྲྭ་ཚང་། .
མཐུས། ། ཇི་ལྟར་སྨོན་པའི་དོན་ཀུན་ལྷུན་གྲུབ་པའི། །དགེ་མཚན་དཔག་བསམ་ལྗོན་པ་མྱུར་
འཁྲུངས་ཤོག །ཅེས་མཁས་གྲུབ་བྱེ་བའི་འབྱུང་གནས་ཐོས་བསམ་ནོར་བུའི་གླིང་ཞེས་མཚན་སྙན་གྱི་བ་དན་དཀར་པོ་
ཕྱོགས་ཀུན་ཏུ་གཡོ་བ་འདི་ཉིད་དང་པོར་ཕྱག་འདེབས་པ་པོ་ཏཱ་རེའི་རྣམ་སྤྲུལ་མཁས་གྲུབ་རིགས་པའི་དབང་ཕྱུག་ཀུན་མཁྱེན
གཉིས་པ་ཆོས་འབྱོར་དཔལ་བཟང་པོས་མཛད་པའི་ལེགས་བཤད་ཐར་འདོད་དེད་དཔོན་ཞེས་བྱ་བ་འདི་ཉིད་ཊིཀ་ཆེན་དགོངས་
པ་རབ་གསལ་གྱི་དཀའ་བའི་གནད་རྣམས་ལུང་དང་རིགས་པ་ཤིན་ཏུ་གསལ་བའི་སྒོ་ནས་ཞིབ་མོར་ཕྱེ་བའི་ཚིག་ཉུང་ལ་
འགྲིལ་བ་དོན་གསལ་བའི་མཐའ་དཔྱོད་ཕུལ་དུ་བྱུང་ཞིང་གྲྭ་ཚང་འདི་ཉིད་ཀྱི་ཡིག་ཆའི་མ་ཕྱི་ལྟ་བུ་ཡིན་ཡང་སྡོན་ཆད་པར་དུ་མ་
འཁོད་པས་དཔེ་རྒྱུན་ཆད་པ་ལ་ཉེ་བར་ཐུག་པའི་དབང་གིས་གཅིག་ཏུ་བསྟན་པ་རིན་པོ་ཆེ་ཐུགས་ཁུར་འཁྱེར་བ་ལ་འགྲན་པའི་
ཟླ་དང་བྲལ་བའི་ཡོངས་རྫོགས་བསྟན་པའི་མངའ་བདག་དོན་གྱི་སླད་དུ་མཚན་ནས་སྨོས་ན་བདག་གི་མཁན་པོ་རིནཔོ་ཆེ་དཀའ་
ཆེན་སངས་རྒྱས་དཔལ་བཟང་མཆོག་གི་ཞལ་སྔ་ནས་ཀྱི་བཀའི་མེ་ཏོག་སྤྱི་བོར་ཕེབས་པའི་བཀའ་དགོངས་ཟབ་མོ་བསྒྲུབ་པའི་
ཕྱིར་དུ་ཧར་གདོང་དགེ་འདུན་ལགས་ནས་སྦྱིན་བདག་བྱས་ཏེ་ཊི་རྡོ་ལྔ་བཅུ་ཐམ་པ་ཕུལ་བ་ལ་གཞི་བྱས་དེ་ཐོག་ཞོལ་བཀྲས་གླིང་
པ་སངས་སྒྲོལ་མ་འདས་ཤུལ་ནས་ཁྲི་རྡོ་ལྔ་། ཚུལ་ཁང་དྲུང་རྡོ་རྗེའི་ཤུལ་ནས་ཁྲི་རྡོ་གཅིག་བཅས་བྱུང་བ་རྣམས་ལ་རྒྱུ་བྱས་ཏེ་
ཆོས་གྲྭ་ཆོས་ཁྲིམས་པ་གྲངས་ཆེ་དཀའ་ཆེན་རྣམ་རྒྱལ་ཡར་འཕེལ་ལགས་དང་ཟུང་འབྲེལ་དུ་བྷི་ཀླུ་ཁྲི་འཛིན་པ་བདག་རང་ནས་
ཁུར་གཙང་ལེན་གྱིས་པར་འདི་གསར་དུ་བསྐྲུན་སྐབས།པར་བཤུས་དབུ་ཆུང་གི་ཡིག་འབྲི་བློ་གསལ་རིགས་པ་སྨྲ་བ་གྲངས་
ཆེ་དགེ་སློང་དབང་ཕྱུག་རྒྱལ་པོ་དང་། པར་ཡིག་པ་དྲུང་ཡིག་དྲུང་དགྲ་འདུལ་དང་། པར་བརྐོས་པ་སྡེ་དགེ་སྐུ་ཚེ་པ་བསམ་
བཀྲ་དང་། བསྟན་རྡོར་བཅས་པ་རྣམས་ནས་ལྷག་བསམ་དྭང་བས་ཀུན་ནས་བསླངས་ཏེ་འབྲི་བརྐོ་ལེགས་པར་བགྱིས་པའི་ཞུ་
དག་ཐམས་ཅད་ཁོ་བོ་རང་ནས་གང་ཤེས་རུ་ངར་བྱས་ཏེ་ལེགས་པར་གྲུབ་པའི་པར་བྱང་སྨོན་ཚིག་ཀྱང་གཡར་ཁྲལ་ཙམ་དུ་ཁྲི་
འཛིན་རྒྱ་ཁམས་པ་དཀའ་ཆེན་ཐུབ་བསྟན་ཚུལ་ཁྲིམས་ཞེས་འབོད་པས་ཡིད་སྨོན་གྱི་འགྱུར་བ་ཅི་ཤེས་བསྐྱེད་དེ་སྦྱར་བ་འདིས་
ཀྱང་འཇམ་མགོན་བླ་མའི་བསྟན་པ་ཀུན་མཁྱེན་ཆེན་པོ་ཡབ་སྲས་ཀྱི་རིང་ལུགས་དྲི་མ་མེད་པ་འདི་ཉིད་དར་ཞིང་རྒྱས་ལ་ཡུན ་་ ་
རིང་དུ་གནས་པར་གྱུར་ཅིག ། །།མངྒལཾ།།
༈ རྣམ་གྲོལ་ཞི་བའིརྒྱ་མཚོར་རོ་གཅིག་ཏུ། །གཞོལ་བའི་མཐའ་ཡས་ཆོས་ཚུལ་དལ་
འབབས་ཀླུང་། །ཚིག་གི་གཟེགས་མ་རེས་ཀྱང་དུག་པ།སུམ་གྱི། །དྲི་མ་ཡོངས་འཁྲུད་ལེགས་
བཤད་བདུད་རྩི་འདི། ། སྤར་དུ་བསྐྲུན་པའི་རྣམ་དཀར་ཕུང་པོའི་མཐུས། ། ཡང་དག་ཆོས་ཀྱི་སྒོ་
མོ་སྟོང་ཕྲག་བརྒྱ། །གདངས་ཏེ་རྒྱུད་ལྔའི་འགྲོ་བ་མ་ལུས་པ། །ངེས་ལེགས་ནོར་བུའི་མཛོད་

268 ད བུ་མ་ཐར་འདོད་དེད་དཔོན།
ཅེས་ཛམ་གླིང་ཡངས་པའི་ཁྱོན་ལ་འཚེ་མེད་ཞི་བའི་ལམ་སྟོན་རྣམ་འདྲེན་ཤཱཀྱ་སེང་གེའི་རིང་
ལ་དབང་འབྱོར་ཤོག །
ལུགས་སྒོ་ཀུན་ནས་རྒྱས་པ་སོགས་འཕྲལ་ཡུན་ལེགས་ཚོགས་དུ་མའི་ཆེད་དུ་དམིགས། ནང་བསྟན་གྲུབ་མཐའ་རིས་མེད་ཀྱི་
གསུང་རབ་དག་པར་དུ་བསྐྲུན་དང་བསྐྲུན་འགྱུར་གང་ལའང་སྦྱར་ཆོག་པའི་དགེ་བསྔོའི་སྨོན་ཚིག་ཏུ་ཤཱཀྱའི་དགེ་སྦྱོང་ཆོས་སྨྲ་
བ་ངག་དབང་བློ་བཟང་བསྟན་འཛིན་རྒྱ་མཚོས་སྦྱར་བའོ། །
ཕན་བདེའི་འབྱུང་གནས་རྒྱལ་བསྟན་ཡོངས་འདུའི་ལྗོན།།
རབ་རྒྱས་འགྲོ་ཀུན་ཐར་མཆོག་འབྲས་བཟང་ལ།།
སྤྱོད་ཕྱིར་བཀྲ་ཤིས་ལྷུན་གྲུབ་ཆོས་གྲྭ་ཆེར།།
ཆོས་སྦྱིན་འཛད་མེད་དལ་འགྲོའི་རྒྱུན་འདི་སྤེལ།།
དགེ་ལེགས་འཕེལ།

གདན་ས་ཆེན་པོ་བཀྲཤིས་ལྷུན་པོའི་གཙང་པར་རྙིང་པ་གཞིར་བཟུང་སྟེ་བསྒྲིགས།
ཞུ་དག་པ།
རྒན་འཇམ་དཔལ་ལགས།
དཀའ་ཆེན་བློ་བཟང་ཤེས་རབ།
དཀའ་ཆེན་བློ་བཟང་བཟོད་པ།
དཀའ་ཆེན་བློ་བཟང་ཚུལ་ཁྲིམས།
བློ་བཟང་རྒྱལ་པོ།
དེབ་གཟུགས་བཀོད་སྒྲིག་པ། བློ་བཟང་རྒྱལ་པོ།
གློག་ཀླད་འཕྲུལ་ཆས་སུ་འཇུག་པ་པོ། དགེ་སློང་བློ་བཟང་ཐུབ་བསྟན།
དབུ་མ་ཐར་འདོད་དེད་དཔོན། །
གདན་ས་ཆེན་པོ་བཀྲ་ཤིས་ལྷུན་པོའི་དཔེ་མཛོད་ཁང་ནས་པར་བསྐྲུན་ཞུས།
དཔེ་བསྐྲུན་འགན་འཁུར་པ།
དཀའ་ཆེན་བློ་བཟང་ཚུལ་ཁྲིམས་དང༌། བློ་བཟང་རྒྱལ་པོ།

Gurudutt Printers
91,4th cross, 1main New Timber Yard Layout
Mysore Road, Bangalore-560 026
Ph-26745230, 26747081 Mo 9341231627

EE
දශri
උපර 6

